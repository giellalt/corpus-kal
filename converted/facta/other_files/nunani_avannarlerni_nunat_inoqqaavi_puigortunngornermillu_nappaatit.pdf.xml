<document xml:lang="kal" id="no_id"><header><title>Nunani avannarlerni nunat inoqqaavi puigortunngornermillu nappaatit</title><genre code="facta"/><author><person firstname="Lars Rottem" lastname="Krangnes" sex="m" born="" nationality=""/></author><year>2020</year><wordcount>2966</wordcount><conversion_status type="standard"/><availability><license type="standard"/></availability><origFileName>https://nordicwelfare.org/wp-content/uploads/2019/11/Nunani-avannarlerni-nunat-inoqqaavi-puigortunngornermillu-nappaatit.pdf</origFileName><parallel_text xml:lang="sma" location="aalkoe_almetjh_jih_demense_noerhtelaantine.pdf"/><parallel_text xml:lang="sme" location="eamialbmogat_ja_demeansa_davviriikkain.pdf"/><parallel_text xml:lang="smj" location="iemealmmuga_ja_demaenssa_nuorttarijkajn.pdf"/><parallel_text xml:lang="swe" location="urfolk_och_demens_i_norden.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header>
<body>
<p><em type="bold">Nunani avannarlerni nunat inoqqaavi puigortunngornermillu nappaatit </em>5 </p>
<p><em type="bold">Siulequt </em></p>
<p>Inunnik isumaginninnermut apeqqutinik politikkeqarneq nunani avannarlerni suleqatigiinnerup iluani nunat inoqqaavinut tunngassuteqartunik aallaaveqarneq takussutissaavoq pitsaaqutitalik: Pineqartut inuit eqimattat amerlasoorsuunngillat, nunani annertuumik unammillernartunik assigiinngitsunik kiisalu innuttamikkut utoqqaliartorfiusunik, sulianillu inuttassaaleqiffiusunik nunallu iluini angissutsimikkut isorartussusaannik unammillernartoqartitsisunik.</p>
<p>Nunat avannarlerni puigortunngornermik nappaatinut tunngasunik suleqatigiinnerat, Nordisk velfærdscenterimit suliat ingerlanneqarnerannik aaqqissuisuuffiuvoq, tassanilu paasineqarpoq ilisimasanik katersuiffimmik ataatsimoorussamik aaqqissukkamik pilersitsisoqarnissamik pisariaqartisineq, misilittakkanillu taartsigeeqatigiittarneq aaqqissuunneqartariaqarnera aammalu inuit kalaallit saamillu isumaginninnikkut puigortunngorsimasunut napparsimasunillu paaqqinninnermut pitsaasumik ilioriaasissanut tunngasunik oqalliffimmik pilersitsinissaq. Atugarisat aallaavigalugit ilisimatusarnerit amigaataapput inuit kalaallit saamillu puigortunngornermik nappaatillit isumagineqarnerat paarineqarnerallu pillugit, kisiannili ataasiakkaanik aallartisartoqarpoq Finlandimi, Norgemi, Sverigemi Kalaallit Nunaannilu suliniutinik ilisimatusaatigineqartussanik.</p>
<p>Nalunaarusiaq manna suliaavoq nunani avannarlerni nunat inoqqaavi puigortunngornermillu nappaatit pillugit ataatsimeersuarnermit siullermi pisumit , tassani suleqatigiissitat eqimattakkuutaarlunilu sulinermit siunnersuutigineqarsimasut aaliangiussallu najoqqutaralugit. Ataatsimeersuarneq pivoq ukiakkut 2018-mi Östersund-imi (Staare) Nordens Velfærdscenter Jämtland Härjedalenillu kiisalu saamit Staare 2018-mi nalliuttorsiorfittut ukiorititaanut atatillugu aaqqissuussatut. Naggasiullugu aaliangiussat siunnersuutillu ilaatigut tunngassuteqarput suliniutissat allannguutissallu aaliangersimasut suut pisariaqartinneqarnersut inuit nunat inoqqaavi puigortunngornermit nappaateqalersimasut nunani avannarlerni kommunini pitsaanerusumik sullinneqarnissaat anguniarlugu, taakkulu akornanni qanoq misilittakkat ilisimasallu nutaat siammarsarneqarsinnaaneri anguneqassasut. Suleqatigiissitat isummersuutaat Nordens velfærdscenterimit katiterneqarsimapput, kisianni suliassat qanoq tulleriiarneqassanersut imaluunniit suut 6 pingaarnerutinneqassanersut uagut aaqqissuisutut aaliangiiffigineqanngilaq.</p>
<p>Nalunaarusiaq oqaloqatigiinnissamut oqallinnernilu tunuliaqutassatut suliaavoq tassuuna nunani avannarlerni suleqatigiinnermi nunat inoqqaavi puigortunngornermillu nappaateqarneq pillugu suliassanik pingaarnersiuinissamik, kommunini nunanilu tamakkerlugu ingerlanneqarsinnaasumik. Siunnersuutit tunuliaqutassaannik nalunaarusiaq aallartippoq nunat inoqqaavinut tunngassuteqartunik kiisalu puigornermut nappaatinut ilisimasat assigiinngitsut.</p>
<p>Eva Franzén</p>
<p>Lars Rottem Krangnes</p>
<p>Pisortaq</p>
<p>Suliamik aqutsisoq</p>
<p>Nordens Velfærdscenter 8</p>
<p><em type="bold">Ilisimasanut tunuliaqutinut nassuiaat </em></p>
<p><em type="bold">Nunani avannarlerni nunat inoqqaavi </em>Nunani avannarlerni nunat inoqqaavi assigiinngitsut marluupput: saamit Finlandimi, Norgemi, Sverigimilu, kalaallillu Kalaallit Nunaanni. Nunani avannarlerni saamit najugaqarfigisaanni kommunit aqutsisoqarfiusut makkuupput, Finlandimi1sisamat, Norgemi kommunit 12-t Sverigemilu 25-ullutik soorluttaaq illoqarfiit pingaarnersaat Stockholmi aamma naatsorsuussaalluni. Pisortatigoortumik nunani avannarlerni saamit ataatsimut katillugit qassiunersut allassimasoqanngilaq, kisiannili naliginnaasumik 50 000 - 65 000-llu akornanniittutut Norgemi, 20 000 – 40 000-llu akornanni Sverigemi kiisalu Finlandimi 8 000 missaanniittutut missingersiorneqartarput. Aammattaaq Ruslandimi saamit 2000 missaaniittut najugaqarput. Kalaallit Nunaanni inuit kalaaliusut amerlanerussuteqartuupput, najugaqartuni 56 000-usuni 87 procent missaanniillutik. </p>
<p>Finlandimi, Norgemi Sverigemilu kommunini saamit atugarisaannik tunngassuteqartunik aqutsisoqafinni piumasaqaatit aaliangersimasut malittarisassaapput, nunalli akornanni malittarisassattaaq assigiinngissuteqarlutik. Assersuutigineqarsinnaapput saamit meeqqat atuarfianni aallartinnginnerminni oqaatsitik atorlugit paarineqarnissaminnik piginaatitaaffiat kiisalu tamakiisumik ilannakuusumilluunniit utoqqalinermi isumagineqarnerup iluani namminneq oqaatsitik atorlugit pisinnaatitaaneq, aammattaarlu kommunimik qullersanilluunniit attaveqarnikkut nammineq oqaatsit atorlugit kiffartuunneqarsinnaatitaanerit.</p>
<p>Saamit kalaallillu nunat inoqqaavisut naatsorsuunneqarput nunani avannarlerni, taamaallaalli Norgep Danmarkillu atsiugaraat FN-ip ataani ILO-p nunat tamalaat akornanni isumaqatigissut nr 169, taaneqar tartoq Indigenous and Tribal Peoples Convention, tassanilu maluginiagassaapput assigiinngisitaartumik nunat inoqqaavisa atugarisanut aaqqissuussivigineqarneri ulluinnarnilu taakku 1 Utsjoki kommuniani Finlandimiittumi saamisut oqaasilinnik atugarissaarnissamut kiffartuussutinik Norgep avannaaniit kommuninit marlunnit pisisoqartarpoq. 9 atuutsinneqarner i. Naalagaaffiit Peqatigiit nunarsuaq tamakkerlugu ineriartortitsinissamik Anguniagaat 2030 Nunani avannarlerni naalagaaffinni tamani atuutsinneqarpoq. Isumaqatigiissummi uani nunat inoqqaavi immikkullu innarluutilittut inissisimasut pingaarnertut sullinneqartussanut ilaatinneqarput.</p>
<p>Sápmi-mi (Saamit nunaanni)2 Kalaallit Nunaannilu oqaluttuarisaanermi assigusunik assigiinngissuseqartunillu nunasiaataasimanermik oqaluttuarisaanerup ilaani nunat Inoqaavinut nunani allaniittunut atugaqarput.</p>
<p>Immikkuullarissutut taasariaqarpoq Sápmi’p avannaaneersut ullumikkut inuiaqatigiinni nunani allani naalagaaffiit iluanni inunnut isumaginninnikkut aaqqissuussivigineqarneranni USA-mi Australiamiluunniit nunat inoqqaavinik najugaqarfiusuni pissutsit atuuttut allaanerunerat.</p>
<p>Maluginiassaasut annersaat ilaat tassaavoq innuttaasut nunat inoqqaavineersut amerlasuut ukiut 50-it 60-illu ingerlanerini illoqarfissuarnut nutsernerat. Illoqarfissuarnilu ikinnerussuteqartutut ersinngitsutut inuusinnaasarlutik. 2 Sápmi, skandinaviamiutut Sameland-imik taaneqartarpoq, saamit avannarliit oqaasiinit atsiussaalluni oqaluttuarisaanikkut saamit najugaqarfiaat najoqqutaralugu. Nuna immikkoortoq inatsitigut killeqarfeqanngilaq. 10</p>
<p><em type="bold">Nunat inoqqaavi puigortunngornermillu nappaatit </em></p>
<p>Ataatsimut isigalugu ilisimatusarnikkut misissuinernik imaluunniit ilisimasanik katersukkanik saamit inuit kalaallillu Nunani avannarlerni puigortunngornermik nappaateqartut qanoq atuagaqarnerat, imaluunniit nuna tamakkerlugu taamatut nappaatinik eqqugaasut nunat inoqqaavinit tunuliaqutallit qassiunerinik allattorsimaffeqanngilaq. <em type="bold"></em></p>
<p>Maanna ilisimatusaatitut ingerlanneqartoq suliaq forskningsprojektet HALDI (2018-2019) Umeåp universitetiani Sverigimiiittumi misissorneqarput saamini inunnilu saamiunngitsuni qaratsat pisinnaasaanik ajorsiartortumik eqqugaasimasunik assigiinngitsunik atugallit nalunaarsuiffigissallugit saameqarfiit Sverigimiittut aallaavigalugit.</p>
<p>Mississuinerit minnerit takutippaat soorlu Canadami Australiamilu, inuit nunat inoqqaavinit tuniliaqutaqartut annertunermik puigornermik nappaatinik eqqorneqartartut inuiaqatigiinni amerlanerussuteqartunut allanut naleqqiullugit3. Misissuinerit taakku aassigiinngitsunik periutsinik aallaaveqarlutik suliaapput inernerilu aammataaq assigiinngisitaarlutik.4 2013-mi Canadami misissuisimanerup takutippaa inuit nunat inoqqaavinik tunuliaqutallit first nations-inik taaneqartartut akornanni eqqorneqartratut amerlanerunngitsut, kisiannili eqqugaassimasut sukkanerusumik pisinnaajunnaariartornerat ukiut qulit missaanni siusinnerusartoq kiisalu aamma angutit amerlanerusut arnaniit taamatut nappaateqalersartut.5</p>
<p>Nunarsuaq tamakkerlugu nunat inoqqaavinik innuttallit amerlanerussuteqarlutik najugaqarfinni immikkoortuni 3 Jacklin K. et.al .: The Emergence of Dementia as a Health Concern Among First</p>
<p>Nations Populations in Alberta, Canada. <em type="italic">Canadian Journal of Public Health </em>104 (1). 2013; Mayeda E. et.al .: Inequalities in dementia incidence between six racial and ethnic groups over 14 years. Alzheimer’s &amp; Dementia 12 (3). 2016; Smith K. et.al.: High prevalence of dementia and cognitive impairment in Indigenous Australians. <em type="italic">Neurology </em>71 (19). 2008. 4 Warren, L. A. et. al.: Prevalence and incidence of dementia among indigenous populations. A systematic review. <em type="italic">International Psychogeriatrics </em>27 (12). 2015. 5 Jacklin K. et.al .: The Emergence of Dementia as a Health Concern Among First </p>
<p>Nations Populations in Alberta, Canada. Canadian Journal of Public Health 104 (1). 2013. 11 innutaasuninngaanniit peqqissutsikkut ajornerusumik atugaqartut, taamaatullu puigortunngornermik nappaateqalersinnaanermut qaninnerullutik kiisalu pitsaasumik isumagineqarnissamut qaninnerullutik6. Pissutsit immikkut nunat inoqqaavisa peqqissusaannut sunniutillit tassaapput taakku puigortunngornermik nappaateqalernissamik annertusaasut tunuliaqutaasinnaasullu.</p>
<p>Nunat inoqqaavisa peqqissusaannik ilisimatusarneq misissuisarnerlu qangaaniit naliginnaanerulerpoq, taamaakkaluartorli pitsaanerpaamik pitsaaliuinissamik qanorlu katsorsaasinnaanermik nunat inoqqaavinut puigortunngornermik nappaateqalersimasunik naleqqussakkanik periusissanik paasisimasakippallaarpugut. Puigortunngornerullu suussusaanik paasinnittaaseq aamma nunat inoqqaavini assigiinngitsuni allaassuteqartarluni. Puigortunngornermullu malunnaatit ilaatigut ajornartorsiutitut katsortarialittut imaluunniit nappaatinut allanut atassuteqartuunerannut isigineqarneq ajorluni. Inuiaqatigiinni amerlanerussuteqartuni nappaatinik suussusiliisarneq nalilersuisarnerlu, immikkut paasisitsiniaaasarneq, katsorsaanissamillu ilaqutaasut ilagalugit aaqqissuussisarnerat atuussinnaanngilaq immikkut kultureqarneq malillugu naleqqussaanngikkaanni.</p>
<p>Nunat tamalaat akornanni suleqatigiiffimmik pilersitsisoqarsimavoq, The International Indigenous Dementia Research Network (IIDRN) ilisimatuunut, ilinniartunut, napparsimaveqarfinnut, nunallu inoqqaavinut aammalu puigortunngornermut tunngasunik sulialinnut, peqataaffigineqartut USA-miit, Brasiliamiit, Canadamiit, Australiamiit New Zeelandimiillu. Suleqatigiiffiup anguniagaraa nunat inoqqaavisa akornanni puigortunngornermik suliallit saqquminerulernissaat. Suleqatigiiffimmi ilisimatuut suliatik pillugit ataatsimiittarput angalanikkut kiisalu qarasaasiakkut attaveqarnikkut, tassani qaqinneqartarlutik suut ilisimatusaatigissassatut pisariaqartutut tikkuakkat, kiisalu suliat inernerinik taartsigeeqatigiittarneq suleqatigiinnerillu aallartisarneri. 6 Anderson, Ian et. al.: Indigenous and tribal peoples' health (The Lancet-Lowitja</p>
<p>Institute Global Collaboration). A population study. <em type="italic">The Lancet </em>388. 2016. 12 </p>
<p><em type="bold">Nunat inoqqaavi, puigortunngornermik nappaatit nunanilu avannarlerni inuiaqatigiit atugarissaarfiusut </em>Saamit kalaallillu atugarissaarnissamut isumaginninnermullu piginnaatitaaffii nunat tamalaat atsiornikkut isumaqatigiissutaannit kiisalu nunat iluini nammineq inatsisiliornikkut aqunneqarput. Inatsisiliorneq kiisalu napparsimasut katsorsarneqarnerannut aaqqissuussineq inunnullu isumaginninneq nunani assigiinngitsuni kommuninilu assigiinngissuteqarput. Oqaatsitigut kulturikkullu assigiinngissitaarnerit annikinngitsut Nunani avannarlerni saamit akornanni naapitassaapput, aammalu Kalaallit nunaanni inuit nunaqarfinni minnerusuni kiisalu illoqarfissuarmi Københavnimiittumi assigiinngissutaat annertullutik. </p>
<p>Nunani avannarlerni ataatsimut isigalugu nunat inoqqaavi atugarissaarnermik imaluunniit inunnut isumaginninnermut atuinerat, taakkuninngalu misilittagaqarfiannik katersukkanik takussaasoqanngilaq, taamaattorli nunat iluminni atuineq ilisimasaqarfigineqarpoq. Ineriartorneq tassuuna arlalitsigut maanna ajunngitsumik ingerlasutut oqaatigineqarsinnaagaluartoq, inunnut ataasiakkaanut pitsaasumik katsorsaasinnaaneq suli killeqarnera inunnut immikkut pisariaqartitsisunut annertuumik sunniisinnaavoq. Nunani avannarlerni tamani isumaginninneriaatsit immikkortitsinneqartarneri ukununnga, soorlu pingaarnerutillugit isumagisariaqakkanut, immikkut ilisimasalinnut katsorsartittariaqartunut, kiisalu inunnik isumaginniffimmit isumagineqarnissamik aaqqissuusseriaatsip ajornakusoortikkaa ataatsimoorussamik assigiimmillu suleriaaseqarnissaq. Sulisussaqarniarnerup kiisalu immikkut ilisimasallit amigaataanerat katsorsaanermi isumaginninnermilu suliassanik aalaakkaasumik ingerlatsinissaq ajornakusoortitsivoq.</p>
<p><em type="bold">Norgemi </em>politikkikkut anguniagaasimavoq kulturikkut naleqqussakkamik saaminut kiffartuussineq atuisoqarfiit pioreersut aqqutigalugit neqeroorutigineqartassasoq taamaasilluni immikkuullarimmik saaminut kiffartuussineq saniatigut ineriartortinn. Saamit napparsimaveqarfinnik atuinerat innuttaasunit amerlanerussuteqartunit allaanerunngilaq, kisianni katsorsaariaatsit neqeroorutigineqartartut iluarineqannginnerullutik. Saamit naaliginnaasumik peqqissusaat inunnut amerlanerussuteqartunut naleqqiullugu taasarialimmik allaanerussuteqanngilaq, napparsimasarnerat eqqarsaatigalugu. Ilisimatuut misissuisarnerat malillugu saamit amerlanerussuteqartuninngaannit peqqissusermut 14 napparsimanermullu paasinnittaasiat, taakkulu katsorsarneqartarnerannut allaaneruvoq. Atuakkiani arlalinni takussutissaqarpoq saamit peqqinneq napparsimanerlu pillugu oqallisiginnittaasianni toqqaannartuunngitsumik assersuutitalersukkanillu imaqartartut. Ilisimatusarnermi misissukkat takutippaat saamisut oqaaseqartut kisimik saamisut oqalussinnaasunik napparsimmavinni sullinneqarnissamik kissaataat ilaatiguinnaq atuuttoq apeqqutaatinnerullugu pisut suuneri ataasiakkaanillu pisariaqartitsinerit. Ilaqutariissutsit pingaarutaat qangaaniillu imminut ikiorsinnaanermut ilisimasat atuakkiani maluginiassaasut ilagaat.7 </p>
<p>Maannakkorpiaq ilisimatusaatigineqarpoq saamit puigortunngornermik nappaatillit Norgemi inunnut isumaginninnermut atugarissaarnermullu neqeroorutit ator tarneraat: Offentlig demensomsorg. Likheter og ulikheter i bruk av kommunale helse- og omsorgstjenester i områder med samisk og norsk bosetning. (Pisortanit puigortunngornermik nappaateqalernermi isumaginninneq. Assigiissutsit assigiinngissutsillu kommunini peqqinnissakkut- inunnillu isumaginninnikkut kiffartuussinerit nunap immikkoortuini saaminit norskinillu najugaqarfiusuni.)</p>
<p>Nuna tamakkerlugu utoqqalinermi peqqissusermik aqutsisoqarfik tassaavoq Norgemi nuna tamakkerlugu puigortunngornermik nappaatillit sullinneqarfi at, ukiuni kingullerni immikkut ittumik paasisitsiniaanerit arlallit ingerlanneqarfiat kiisalu saaminut Norgemiittunut puigortunngornermik nappaatillit katsorsarneqarnissaannut sakkussanik assigiinngitsunik saqqummiivik. Paasissutissat aqqutissallu saamit avannaamiuisut, lulesaamisut, saamit kujataamiuisut kiisalu norskesut allassimapput.</p>
<p><em type="bold">Sverigemi </em>nuna tamakkerlugu inatsit atuuttussaq nunap iluani inuit ikinnerussuteqartut taakkulu oqaasii pillugit sakkortusisaq atuutilernissaa sioqqullugu januarip 1- taani 2019 naalakkersuisut Inunnik isumaginnermut qullersaqarfimmut suliakkiivoq immikkut ittumik ilisimasanik erseqqissaasoqassasoq qanoq annertustigisumik pisariaqartitsineqarnersoq peqqinnissaqarfiup napparsimmaviini kiisalu inunnik isumaginninnerup iluani kiffartuussinermi iluaqutaasussamik.8 Erseqqissaanerup, takutippaa kiffartuutissatut 7 Blix, B. H .: Helse- og omsorgstjenester til den samiske befolkningen i Norge – En oppsummering av kunnskap. 2016. 8 <em type="italic">Behovet av kunskap om den stärkta minoritetslagen. En kartläggning av behovet av kunskapsstöd inom socialtjänsten (särskilt äldreomsorgen) och hälso- och </em>15 neqeroorutit inunnut puigortunngornermik nappaatilinnut immikkut tulluarsagaanngitsut, ikinnerussuteqartunullu inatsit taakkununngalu nuna tamakkerlugu apeqqutit inatsisitigut pingaarnerunngitsutut inissisimasut soorluttaaq kommunini immikkoortunilu assigiinngitsuni aqutsivinni sulisussaqarnikkut amigaateqarneq, kiisalu inuiannik ikinnerussuteqartunik immikkoortitsisarneq taakkulu immikkuullarissunik pisinnaatitaaffeqarnerinik paasisimasaqannginneq annertuumik atuuttoq. </p>
<p>Suliffeqarfinni pineqartuni innuttaaasut ikinnerussuteqartut kulturiinik ilisimasalinnik taakkulu oqaasiinik ilisimalinnik paasisimasalinnillu amigaateqartoqarnera malunnarpoq. Nunap immikkoortortaani aaliangersimasuni inuit ikinnerussuteqartut oqaasii atorlugit kiffartuussineq allanngorarlunilu piffissap ilaani amigaataasarpoq, taamaattumillu kommunit nunallu immikkoortuini aalaakkaasumik ikiuinernermik napparsimasunillu passussisinnaanermik neqeroorutiginninneq ajornakusoorluni.</p>
<p>Erseqqissaanermit pineqartunut immikkut ittumik suliniutissat tulleriit takuneqarsinnaapput, kisianni soorunami kommuunimiit kommuunimut pisariaqartitsineq allanngorarsinnaalluni. <em type="bold"></em>2017-mi Sverigimi nunap immikkoortuini Norrbotten-imi, Västerbotten-imi, Jämtland Härjedalen-imi kiisalu Dalarna-mi suliniut Kunskapsnätverk för samisk hälsa (Saamit peqqissusaat pillugu ilisimasanik suleqatigiiffik) aallartinneqarpoq. Sverigemi Sametinget 2018-mi ataatsimiitsitaliamik pilersitsivoq peqqissusermik, utoqqarnut apeqqutinut kiisalu timersornermut apeqqutinik ilisimasalinnut suleqatigiissuteqartussamik. Ataatsimiitsitaliap siunnersuutigaa Saamit suliniaqatigiiffii Sametingilu suleqatigalugu nuna tamakkerlugu saamit peqqissusaat pillugu iliuusissamik aaliangiisoqassasoq, maluginiagassatut pingaarnerit tallimat iluaniippoq utoqqaliartornermi isumagineqarneq. </p>
<p><em type="bold">Finland-imi </em>suliniummik pilersaarusiaq inuit ikinnerussuteqartut tarnimikkullu nappaateqartut pill ugit ,ETNIMU, tassaavoq nuna tamakkerlugu suliffeqarfinni periuutsinik inerisaaffik eqqaamasanik taakkulu inuit tamalaani eqqaamasaqarsinnaanikkut naappaatinik eqqorneqarnerannut ilisimasaqarnermik katititeriffik. Suliniut ilisimasalinnut ilinniartunullu sulinermi tunngasunik annertuumik <em type="italic">sjukvården om lagen (209-724) om nationella minoriteter och minoritetsspråk. </em>Socialstyrelsen. 2019. 16 aammaassivoq eqqarsaatigalugit sualummik inunnik isumaginninnermi peqqinnissaqarfinnilu pineqartunut sullissineq. </p>
<p>Finlandimi naalagaaffiup qullersaqarfiani saaminut inunnut isumaginninnermi peqqinnissaqarfinnilu aaliangersimassumik tapersersuiffeqarnissaq aaliangiusimaneqarpoq.</p>
<p>Tamanna Sametinget (Saamit inartsisartui) aqqutigalugu pisarpoq, tassanilu anguniagassat inunnik isumaginninnermi peqqinnissaqarnermilu saamisoorlugit piviusunngortinnissaat isumaginiarneqartussaapput. 2001-mi 2008 -milu nalunaarutit takutippaat saamisut oqaatsit atorlugit inunnik isumaginninnermi imaluunniit peqqinnissaqarfinni saaffiginnittarfinni nammineq oqaatsit atorlugit kiffartuussisarneq killeqartoq, soorlu aamma kommunini taamaattoq. Saamit Finlandimi nappaateqalersimasut nunani avannarlerni allanisuulli oqaatsitigut eqqaamasinnaanermut apeqqutinik immersugassani ajornartorsiuteqartarput, soorlu oqaatsit aaliangersimasut atorneqarnerinik ilisimasaqannginnermik imaluunniit saaminut utoqqaanernut attuumassuteqannginnermik misigisimatitsisunik. 9</p>
<p>THL-imi (Institutet för hälsa och välfärd i Finland) Finlandimi peqqissusermut inuillu atugarissaarnissaannut ilisimatusarfimmi saamit isumaginninnermi naligiissitaasumik atugarissaarnissaannik tunngasumik suliaqartoqarsimavoq. Aammattaaq suliniaqatigiiffik SamiSoster suliniutinik aallarnisaataasunik ineriartortitsinissamut tunngasunik suliaqarsimapput, soorlu aamma neqeroorutaasoq saamisut oqaatsit atorlugit kommunemi Enontekisimi sullinneqarsinnaaneq aallartinneqarsimalluni. Ukioq 2017-mi suliniaqatigiiffik europamiunit nersornaaserneqarpoq suliamik angusarisat pillugit, taakku ilagaat suliniutigineqartut tassaapput saamit puigortunngornermik nappaatillit kulturertik aallaavigalugu nammineq oqaatsimikkut pisariaqartitsinerat malillugu, nipilersornikkut assassornikkullu kiisalu asimukartarnikkut ikiorneqartarnerat piviusunngortinneqarsimalluni.</p>
<p><em type="bold">Kalaallit Nunaanni </em>naalakkersuisut 2013-mi aaaliangiipput nuna tamakkerlugu puigortunngornermik nappaateqarnermut pilersaarusiassamut periusissaq, 2012-mi nassuiaammik aallaveqartumik.10 Pilersaarusiaq suli ullumimut atuupput, naak ilaatigut qanganitsereeraluartoq. Puigortunngornermik 9 Magga, R.: Saamelaisten sosiaali- ja terveyspalvelujen kehittämisen haasteet </p>
<p>Suomessa. <em type="italic">Yhteiskuntapolitiikka </em>75 (6). 2010. 10 <em type="italic">Demensredegørelse 2012 </em>. Departementet for sundhed. 2012. 17 nappaateqalersimaneq Peqqinnissaqarfimmi naalakkersuisoqarfimmit akisussaaffigineqarpoq, tassani pilersaarusiamut periusissiap piviusunngortinneqarnissaanut kommunini pisortallu (Peqqinnissaqarfimmi) suliassaata ataaniillutik. Nassuiaatip 2012-meersup takutippaa inuit 250-t missaaniittut Kalaallit Nunaanni puigortunngornermik nappaateqalersimasut. 2019-mi ilisimatusarnermi- ineriartortitsinermullu suliassatut pilersaarusiami Issittumi utoqqalisarneq pill ugu Arktisk aldring (AgeArc) annertuumik Kalaallit Nunaanni utoqqalisarneq inuillu utoqqaliartortut inuunerannik atugarisaannillu misissuisoqarpoq. Nalunaarusiami11 tunngavigineqarput inuit inuunerannik misissuinerit 2018-meersoq inuit siammasissumik apersorneqarsimanerannik tunngaveqartoq. Tassani takussutissaavoq qanigisaasut amerlasuut, tamarmiunngitsulli, kommuninut qullersaqarfinnillu allanik attaveqarniarnerminni ajornartorsiutitaqartartut. Kommuniniit kommuninut inunnik isumaginninnikkut napparsimasunillu paaqqutarinninnikkut puigortunngornermik nappaatilinnut pitsaasumik ikiuinissamut ilisimasat assigiinngerartorujussuupput, inuiaqatigiinnilu annertunerusumik puigortunngortarneq pillugu paasisitsiniaanissaq pisariaqartinneqarpoq. Nalunaarusiap innersuussutigaa nuna tamakkerlugu ilisimasanik katersuiffeqassasoq, kiisalu kommunit akornanni suleqatigiiffeqassasut ataatsimut sakkussanik sorlernik peqartoqarneranik ataasiakkaanut ikiorsiiniarnermi iluaqutaasartussamik. </p>
<p>Misissuinermik nalunaarutit tamarmik nuna tamakkerlugu napparsimmavimmi, Dronning Ingridip napparsimmaviani suliarineqartarput. Tassani sianiutit nakorsaanik, napparsimasunik paarsisunik timikkullu eqaarsaartitsisartunik inuit puigortunngornermik nappaateqalersimasunik ikiuisinnaasut paaqqutarinnissinnaasullu sulipput, kisianni oqartussaqarfinni sulissutigineqarpoq inuit najugaqarfiini kommunini namminermi puigortunngorsimasunik eqqugaasut misissuiffiginnissinnaanngornissaat ammaanneqassasoq. Misissuinermi sakkoq RUDAS 2019-ip ingerlanerani kalaallisuunngortinneqarluni nutserneqarpoq nalilersorneqarlunilu. Siullermeertumik Kalaallit Nunaanni puigortunngornermik nappaatit pillugit ataatsimeersuartoqassaaq 2020-ip ingerlanerani, Peqqinnissaqarfimmik naalakkersuisoqarfimmi, Inunnik Isumaginninnermik Inatsisinullu atuutsitsinermik 11 Nørtoft K. et.al .: Ældre menneskers liv og helbred i Grønland <em type="italic">En rapport fra forsknings- og udviklingsprojektet Arktisk Aldring (AgeArc). </em>2019. 18 naalakkersuisoqarfimmit issittumilu utoqqalinermut tunngasunik suliassanik pilersaarusiaqartunik aaqqissuunneqartussamik.12 12 </p>
<p>Mikaela Augustussen, Ilisimatusarfik, Nunani avannarlerni puigortunngornermik suliniaqatigiiffimmut saqqummiussaa april 2019. 20</p>
<p><em type="bold">Nunat inoqqaavisa nunani avannarlerni puigortunngorneq pillugu suleqatigiinnerup iluani inissisimanerat </em>Nordens velfærdscenterip 2015-mili nunani avannarlerni qullersat sinnerlugit nunanilu immikkut ilisimasalinnut puigortunngornermik tunngasunik suleqatigiiffiusussamik aaqqissuisuuvoq. Suleqatigiiffik nunanit immikkut puigortunngornermut nappaatinut periusissianik pilersaarutit taakkulu malittarisassiaat malillugit aallaaveqassaaq. <em type="bold"></em></p>
<p>Ukiuni 2013-miit 2017-mut Nordens velfærdscenteri suliamik aaqqissuussaqarpoq qulequtsigaq Samer med funktionsnedsättning, saamit innarluutillit pillugit, Norgemi Meeqqanut inuusuttunut ilaqutariiinermullu naalakkersuisoqarfiup Bufdir-ip suliakkiineratigut. Suliamut aallaaviuvoq saamit akornanni innarluutillit pillugit nunani avannarlerni naliginnaasumik ilisimasakinneq. Suliakkiissutip inernerai aallaqqaataasumik misissuinermik aallartitsineq, tallimanik ilisimatusaatinik nalunaarusiat kiisalu suliakkiissutip nalunaarusiornera innarluuteqarnermullu politikkeqalernissamut innersuussutinik imaqartoq.13 2017-imi Nordens velfærdscenteri ilisimatuunit, kommuninit nunanilu avannarlerni susassaqartunit allanit aaqqissugassanik kissaatigisat nunat inoqqaavinut taakkulu puigortunngornermik nappaatinut iliuusissanik kivitseqataasussanik suliakkerneqarput. Nunap immikkoortuani Jämtland Härjedalenimi saamillu Staare 2018-mi nalliuttorsiorfittut ukiorititaat ilutigalugu Nordens 13 Huuva K. et.al.: <em type="italic">Kunskapsläge: Personer med funktionsnedsättning och samisk bakgrund. </em>Nordens välfärdscenter. 2014; Melbøe L. et.al.: <em type="italic">Situasjonen til samer med funksjonsnedsettelse. </em>UiT Norges arktiske universitet og Nordens velferdssenter. 2016; Uttjek, M.: <em type="italic">Levnadsförhållanden bland samer med funktionsnedsättning i Sverige. </em>Umeå unviersitet och Nordens välfärdscenter. 2016; Gjertsen H. et.al.: <em type="italic">Kartlegging av levekårene til personer med utviklingshemming i samiske områder. </em>UiT Norges arktiske universitet og Nordens velferdssenter. 2017; Edin-Liljegren A. och Flykt K.: <em type="italic">Förutsättningar och villkor för samer med funktionsnedsättning i de samiska förvaltningskommunerna i Sverige. </em>Glesbygdsmedicinskt centrum, Västerbottens läns landsting och Nordens välfärdscenter. 2017; Hokkanen L.: <em type="italic">Experiences of inclusion and welfare services among Finnish Sámi with disabilities. </em>Nordic Welfare Centre. 2018; Dahlberg A. och Bergström J.: <em type="italic">Sluttrapport. Personer med funksjonsnedsettelse med samisk bakgrunn. </em>Nordens velferdssenter. 2018; Bergström, J.: <em type="italic">Personer med funktionsnedsättning och samisk bakgrund. Policyrekommendationer. </em>Nordens välfärdscenter. 2018. 21 velfærdscenterip nunani avannarlerni ataatsimeersuarneq siulleq piviusunngortippaa ukiakkut 2018-mi Östersundimi (saamit kujalliit oqaasiini Staaremik ateqartitaanni) nunat inoqqaavi puigortunngornerlu qulequtaralugit. Ataatsimeersuarnermi peqataapput 90-it sinnerlugit ilisimatuut, naalagaaffinni sulisut, kommunini nunallu immikkoortuinit assigiinngitsuneersut, ulluinnarnilu kommunini peqqinnissaqarfinni inunnillu isumaginninnikkut susassaqartut kiisalu saamit nunaqarfiininngaanneersut. </p>
<p>Ataatsimeersuarnermi peqataasut isumaqataaffigaat nunani avannarlerni tunngaviusumik atugarissaarnerup pitsaassusai ineriartorteqqinneqarsinnaasut. Assersuutigalugu Norgemi Sverigemilu kommunini amerlasuuni saamisut atuarfeqarput, atualernissaq sioqqullugu meeqqerivinni paaqqinnittarfinnilu, soorluttaaq aamma saaminik utoqqarnik isumaginneq ajunngitsuusoq. <span type="quote">”Saamisut”</span> oqartarneq ima paasisariaqarpoq saamisut oqaatsit atorlugu sullissineq kiffartuussinerlu tamannalu saamit kulturiannut naapertuuttumik ingerlatseriaaseqarneq. Ataasiakkaanut naleqqussakkamik utoqqarnut puigortunngornermillu nappaateqalersimanermik paaqqutarinninnissamik ineriartortitsineq ukiuni kingullerni aallunneqalersoq, inuup nammineq tunuliaqutaanik, soqutigisaanik piginnaasaanillu aallaaveqartumik isumaginninneq isumaqarpoq saamit inuusaasiannik kinaassusiannillu naliginnaasumik paaqqutarinnermi ilaatinneqartartut. Qanigisat tassani aamma annertuumik ilaatinneqartarput.</p>
<p>Upernaakkut 2019-mi ataatsimeersuarnerup kingorna, nunani avannarlerni nunat inoqqaavini puigortunngornerlu pillugit suleqatigiiffiusussamik nutaamik pilersitsisoqarpoq, tassani ilaatinneqarput qullersaqarfinni aallartitat, ilisimatuut immikkullu ulluinnarni pineqartunut isumaginninnermi paaqqutarinninnermilu suliaqartut Finlandimiit, Norgemiit Sverigemiit Kalaallit Nunaanneersullu. Suleqatigiiffik Nordisk demensnetværkip iluani immikkut pingasunik qulequttanik puigortunngornermut suleqatigiiffinni ilaavoq. Anguniagaavoq ataatsimut paasiniassallugu suut nutaamik ilimatusaataassanersut, immikkullu ittumik piginnaasanik qaffassaanissat kiisalu nutserisitsinerit katsorsaariaatsinillu naleqqussaanissat saamit oqaasiinut soorluttaaq kalaallit oqaasiinut naleqqussaanissanik pilersaarusiornissat. 22</p>
<p><em type="bold">Unammillernartut siunnersuutillu nunani avannarlerni nunat inoqqaavi puigortunngornerlu pillugu ataatsimeersuarnermit siullermit </em></p>
<p><em type="bold">Unammillernartoq 1-q </em></p>
<p type="listitem">Killilimmik ilisimasaqarnerup piginnaatitaaffinnillu  ilisimasakinnerup atuisunut, kommuninullu sunniutai</p>
<p type="listitem">Piginnaatitaaffinnik inatsisiliorneq sinaassusikkanik inatsisinik suliarineqartarput kommuninillu atuutsinneqarneri  pimoorunneqassanatik, erseqqissunilluunniit kommunit  sakkussaannik imaluunniit akisussaaffiannik tunniussissanatik.  Kommunit amerlasuut <span type="quote">”kikkunnut tamanut assigiimmik”</span>  atuuttumik suleriaaseqarput, atugarissaarnermillu atuutsitsineq  assigiitsinneq malillugu , kisiannili naligiinnermik aallaaveqaratik.</p>
<p type="listitem">Oqaatsinut inuiaassusermullu allattorsimaffinnik killeqartitsineq kommunit saaminik  <span type="quote">”nassaarniarnerat”</span> ajornakusoortitsisarpoq.  Kommunit illoqarfissuarni immikkut inuiaassisilinnut arlariinnut  iliuusissanik suliniuteqartut  saamit suliniaqatigiiffiinik  tapersersuisuunngillat, saamit sullinniakkanut  <span type="quote">”ilanngutsitassanut”</span> ilaasutut naatsorsuunneqanngimmata.</p>
<p type="listitem"><span type="quote">”Puigortunngorneq”</span> saaminut (utoqqaanerusunut) kalaallinullu ersinngitsuuvoq, imaluunniit taaneqartarpoq allatut nappaammik  allaanerusumik isumalimmik. Saamit utoqqaanerusut amerlasuut  saamit oqaasiinik atuarsinnaaneq allassinnaanerlu  ilikkarsimanngilaat, namminerlu oqaatsitik atorlugit  paasisitsiniutit atorsinnaanagit. Inuit  nunat inoqqaavineersut  amerlanerusut piginnaatitaaffimminnik ilisimannittariaqarput, 23 soorlu saaminik nunaqarfiusumi kommuneqarfimmi najuqarneq  qanoq isumaqarnersoq inatsisitigullu sunik  piginnaatitaaffeqarneq nunaqqatinut allanut inoqqaajunngitsunut  naleqqiullugu.</p>
<p><em type="bold">Siunnersuut </em>1. Nuna tamakkerlugu malittarisassaliuussineq nunat inoqqaavinik puigortunngornermik nappaateqalersimasunik paaqqutarinninnermi katsorsaanermilu malittarisassiuussinermi inooriaaseq, oqaatsillu soorlu nutserisoqartarnermi <span type="quote">”inuunermilu naleqartitanik”</span>, kulturikkut paasinnittaatsit, malussaatit nalunngisat soorlu taaneqartartoq cultural safety. Puigortunngortunut sullissisisut, ikiuinermik aaqqissuussisut kommunillu sinniisui allat erseqqissumik suliakkerneqartassapput innuttaasut ataasiakkaat nuna tamakkerlu inatsisitigut nunat inoqqaavinut allanullu ikinnerussuteqartunut piginnaatitaaffiinik. 2. Kommunit aqutsiviini saaminut kiffartuussivillit malittarisassanik, imaluunniit allanik ikiuisinnaanermut sakussanik amigaatillit nuna tamakkerlugu inatsisinik ulluinnarni sulinermi atuutsinneri ineriartortinneqassapput. Nuna tamakkerlugu pisortat neqeroorutissanik aaliangersimasunik immikkut ittunik suliniutinik saamit najugaqarfiini kommuneni ingerlanneqartussanik pilersaarusiussapput, saaminut naliginnaasumik pisinnaatitaaffiit qanoq atuunnerinik, eqqunngitsumillu atuutsinneqarsimappatta sumut maalaaruteqarsinnaanermut imalinnik. 3. Periarfissaasoq alla tassaavoq nunani avannarlerni tamani misissuisitsineq aqqutigalugu inatsisiliortarneq nallersuunnissaat, taakkulu nunani ataasiakkaani atuutsinneqarneri misissussallugit Norgemi, Sverigemi, Finlandimi, Kalaallit Nunaanni immaqalu Danmarkimi. 24 </p>
<p><em type="bold">Unammillernartut 2-at </em></p>
<p type="listitem">Kommuneni oqaatsitigut kulturikkullu piginnaasakinnerup  sunniutai</p>
<p type="listitem">Norgemi Sverigemilu kommunit sulisussarsioraangamik saamitoqaasiinik kulturiannillu ilisimasaqarnissamik piumasaqaateqarneq ajorput. Kalaallit Nunaanni kalaallisut paasisinnaallutillu oqalussinnaasunik sulisussanik amigaateqartoqarpoq.</p>
<p type="listitem">Norgemi napparsimasunik paarsisunik ilinniartitaanermi saamitinooriaasiannut tunngasunik atuakkanik malitassaqarpoq. Ataatsimeersuarnermi paasineqarpoq ilisimatusarnikkut paasissutissat saqqummiunneqartut naapertorlugit, ilinniagaq ataasiinnaq malittassanik aaliangersimasunik tigusassaqartoq.14 Finlandimi  saamit oqaasiinik kulturikkullu pissusaannik ilisimasaqarnissaq  pilersaarusiukkamik napparsimasunik paarsisunik oqaluffinnilu ikiuisartussanik diakon-ininik ilinniartitaanermi ingerlatsisoqarsimavoq, kisianni saamit inuusaasiannik ilisimasat naliginnaasumik Finlandimi Sverigemilu peqqinnissaqarfiup napparsimasunillu paarsisunik , inunnillu isumaginninnerup iluani ilinniartitaanerni annertunerusumik ilaatinneqanngillat.</p>
<p><em type="bold">Siunnersuut </em>1. Kommunit sulisussarsiornerminni ataqatigiissumik aaqqissuussineq atorlugu saamisut oqaasilinnik saamillu kulturiannik ilisimasalinnik atorfinitsitsisarnissaat pisariaqarpoq. Aallaqqaatitut takoqqusaarutini ussassaarinermi taaneqarsinnavoq aamma saaminik qinnuteqartoqarnissaa kissaatiginartoq, soorlu Strömsundip kommunia (saamit kujalliit oqaasiini: Straejmien tjïelte) Sverigemi taamaaliorsimasoq. Kommunittaaq misilittakkat tunngavigalugit saamit oqaasiinik kulturiannillu ilisimasalinnut suliffeqarnermi akissarsiatigut qaffassarsinnaanermik ammaassisinnaaneq innersuussutaavoq.2. Saamit kalaallillu qangaaniit puigortunngornermut tunngasumik isiginnittaasiannik ilisimasanik katersukkanik pisariaqartitsisoqarpoq , napparsimavinnilu sulisut saamit kalaallillu inuusaasiannut ilisimasalinnik allagartartaartitsineq Silvia-14 Eriksen, L. T., Bongo, B. A. og Mehus, G . Urfolksperspektiv i utdanning. </p>
<p>Sykepleierutdanninger i Norge uten urfolkskunnskap?. Nordisk sygeplejeforskning, 7 (3), 239-249. 2017. 25 certifiering-itut taaneqartartoq Sverigimi atugaasoq assigalugu aaqqissuussisoqarsinnaalluni. Peqqinnissaqarfinni napparsimavinni inunnillu isumaginninnermik suliffeqartut saamit inuusassiannik paasisaqarnerulernissaannik kommuneni aqutsiviusuni sulisut tunngaviusumik sungiusartinneqartarnissaat inerisarneqarsinnaavoq. 3. Apeqqutit ulluinnarni tunngaviusumik naliginnaasutut eqqartorneqarsinnaagaluit soorlu makku <span type="quote">”saameq qanoqittuugami”</span> aammalu ”illoqarfissuarmi saameqarami?” apeqquseeriaatsit taama ittut ajornartorsiutitaat akissutissaallu ilinniartitaanermi ilaasariaqarput. 26</p>
<p><em type="bold">Unammillernartut 3-at </em></p>
<p type="listitem">Ulluinnarni sulinermi sakkussanik amigaateqarneq suliffiullu  iluani ineriartortitsinissamik sakkussat</p>
<p type="listitem">Norgemi sakkussanik ineriartortitsisoqarsimavoq, soorlu nappaatit suussusaanik qanigisaasunullu atugassanik  paasissutissiinermi atugassanik, taamaakkaluartorli kulturimut  naleqqussakkanik  aammalu/ imaluunniit sakkussat atugassat  nutsikkat   saamit oqaasiinut tamanut  kalaallisullu atugassiat suli  amigaataapput.</p>
<p><em type="bold">Siunnersuut </em>1. Siunnersuutigineqarsinnaavoq nuna tamakkerlugu nunanilu avannarlerni tamani ukiumoortumik qullersat sulisullu akornanni kommuneni aqutsiveqarfinneersut sinniisaat aallartitallu misilittakkanik ataatsimiinnermi taartsigeeqatigiittarnissaat. 2. Periusigineqarsinnaasoq alla tassaavoq, nuna tamakkerlugu kiisalu nunani avannarlerni allani sakkunik atuuttooreersunik suussusersuinissaq. Kiisalu pitsaassaaq sammisamut suleqatigiiffinnik ingerlatsisoqarsimappat sumiissusiinissaq, sakkussat suleriaatsillu ineriartortinneqarsimasut inuiaassutsikkut ikinnerussuteqartunut ikiuinermi atorneqartartut soorlu tornedalimiunut, sverigefinninut, kvænerinut juutinullu tulluussakkat. Erseqqissaanermi kommuneni immikkut suliniutit utoqqalisut najuqartsinneqartarnerannut tunngasut imaluunniit ullukkut susassaqartitsinermi saaminut tulluussakkanik imaqassaaq. Qanigisaasut misigisimasaannik ataqatigiissaakkamik katersuineq aamma kommunit sullissinissaannut sakkunik ineriartortitsinermi atorneqarsinnaapput. Sakkullu periutsit iluaqutaasut kommunit atuligaat digitaliusumik katersorneqarsinnaapput, Nunani avannarlerni sakkunik ilisivittut, nuna tamakkerlugu puigortunngornermik nappaatinut ilisimasanik katersuiffissatut atorneqarsinnaasoq. 27 </p>
<p><em type="bold">Unammillernartut 4-t </em></p>
<p type="listitem">Qanoq nunani avannarlerni nunat inoqqaavi puigortunngornerlu  pillugit suleqatigiinneq ingerlateqqissavarput?</p>
<p type="listitem">Nunani avannarlerni puigortunngornermut suleqatigiiffimmik nunallu inoqqaavinut sulialimmik suleqatigiiffeqarnissaa  pisariqarpoq, nunat avannarliit pisortatigoortumik  suleqatigiinnerata ataaniittussamik, tassanngalu ataavartumik  aningaasalersorneqartussamik. Tassani suleqatigiiffiup  ataqatigiissaakkamik suleqatigiissutigisassat Sametingep  kalaallillu susassaqartut akornanni immersussavaat.</p>
<p type="listitem">Pineqartup suleqatigiiffiup suliami pineqartuni siuttuuffigisinnaavaa suut nappaatinik suussusersiuinermi sakkut  atorneqartassanersut, pingaarutilinnillu nalilersuinermi  assigisaannillu nutserinermi naleqqussaanermilu atorneqartut  nunani avannarlerni atuuttut aaqqissuutissallugit (qulaani  takuuk). Suleqatigiiffiup aamma nutaanik suleriaatsinik  siunnersuisinnaavoq pisariaqartitsineq naapertorlugu, soorlu  sakkut suut atorneqassanersut inuit inuusunnerusut nunat  inoqqaavinik tunuliaqutallit puigortunngornermik eqqugaasut  eqqarsaatigalugit.</p>
<p><em type="bold">Siunnersuut </em>1. Nunani avannarlerni, nunanilu tamalaani allani puigortunngorsimanermut nunallu inooqqaavinut tunngasunik ilisimatusaatigeriikkat pillugit erseqqissaasoqartariaqarpoq. Suleqatigiiffiup nuna tamakkerlugu oqartussaasunik oqaloqateqartarnissaa nunanilu avannarlerni nittartakkanik ilisimasanik katersuiffinnik ilaatitsinissaq innersuussutigineqarpoq. Kiisalu suleqatigiiffiup nunani avannarlerni ilisimatusarnermi suleqatigiinnermi ineriartortsitseqataanissaanik, soorlu immikkut suliniutit assigiinngitsut sunniutai imaluunniit ilisimatusarnermut attuumassuteqartunik pisariaqartitsinermik erseqqissaanerit. Pisariaqarsinnaavoq nunanik tamalaanik suleqateqarneq nunat inoqqaavinut puigortunngornermillu nappaateqalersarnermut ilisimatusarnikkut suleqatigiiffinnut peqataanerit. 2. Suleqatigiiffiup Nordens velfærdscenterillu saamit kalaallillu inuusaasiannut tunngassunik nunani avannarlerni suleqatigiinnerup iluani pioreersut suunersut nalilersussavaat, soorlu ungasissumit katsorsaasarneq paaqqutarinninnerlu 28 </p>
<p>Kalaallit Nunaanni, Norgemi, Sverigemi, Finlandimilu saamit najugaqarfigisaanni kommuninik suleqateqarnikkut.</p>
</body></document>
