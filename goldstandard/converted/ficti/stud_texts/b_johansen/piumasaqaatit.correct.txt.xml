<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Piumasaqaatit</title>
    <genre code="ficti"/>
    <author>
      <person firstname="Arnaq" lastname="B. Johansen" sex="f" born="" nationality=""/>
    </author>
    <year>2008</year>
    <place>Aasiaat</place>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>Arnaq B. Johansen	3.p 15. maj 2008 Kalaallisut allaaserinninneq		GU-Aasiaat</p>
    <p>Piumasaqaatit</p>
    <p>Kelly <errorort correct="Berthelsenip" errorinfo="prop,hyph-0">Berthelsen-ip</errorort> atuakkiaanit ”Tarningup ilua”-nit tigulaagaq ”Atorfinitsitsineq”-mi eqqartorneqartut, tassalu atuarfiup pisortaa, pisortallu tulliata ilinniartitsisumik atorfinitsitsiniarlutik oqaloqatigiinnerannit tigulaariffigisaqartarlunga oqaloqatigiissutigineqartut <errorort correct="nalilersussavakka" errorinfo="dial,ssa">nalilersussuakka</errorort>, assersuusiortarlunga sanilliussisarlungalu atuakkanut allanut atuarsimasannut tusartarsimasannullu. Taava inuttut piginnaasat isiginiarneqartarneri <errorort correct="eqqarsaatersuuteqarfigissavakka" errorinfo="dial,ssa">eqqarsaatersuuteqarfigissuakka</errorort>, ilinniagaqarsimaneq ilinniagaqarsimannginneq annerutillugit, pissutigalugu inuttut piginnaasat qanorluunniit annertoorujussuarmik sammineqarsinnaammata killilersuinngikkaanni. Naggataatigut qulequtaa tikiutigalugu naggasiorlunga.</p>
    <p>Inuk nalusaq qanoq nalilissallugu nalunartuaannarpoq. Soorlu Kelly <errorort correct="Berthelsenip" errorinfo="prop,hyph-0">Berthelsen-ip</errorort> atuakkiaani ”Tarningup ilua”-ni atuarfiup pisortaa, ataatsimeeqataatalu pisortap tulliata eqqartoraat qanoq ilillutik paasissanerlugu kina atuarfimmi ilinniartitsisutut atorfinitsissanerlugu. Eqqartorneqartut ilaatigut nalileruminaapput, kisianni ilai nalileruminartuullutik, assersuutigalugu allaqqasoq:”-<errorort correct="allaqqasoq: ”- Uanga" errorinfo="cmp,1-3">Uanga</errorort> isumaqarpunga ilinniartitsisoq ilisimasaqarluartariaqartoq, pappilissatigullumi qularnanngilaq sorleq ilisimasaqarluarlunilu misilittagaqarluarnersoq takusinnaassavarput.” . Tassani soorunami atuarfiup pisortaata pisortallu tulliata atorfininniarlutik qinnuteqartut pappiliaat malillugit atorfinitsitsisussaapput, kisiannili aamma allatami eqqartorneqartoq eqqarsaatigisariaqarpoq, tassami qanorluunniit ilinniagaqarsimagaluaraanni, atorfikkaajugaluaraanni inuup kinaassutsini nammattuartussaavaa, taamaaliunngikkunimi suliffimmini qanoq sunniuteqaqataanissaa minneruvoq, assersuutigalugu ilinniartitsisoq pappilissani malillugit ilinniagaqarluarsimatigigaluaruni kinaassutsini inuppalaassutsinilu atorfimminut nassartanngikkuniuk atuartunut suleqataanullu eqqortumik iliornerunngilaq. Kinaassuseq inuppalaassuserlu sumiikkaluaruttaluunniit nassartuaannartussaavarput misigisanik ilikkakkanik tigusaqarluarnerorusulluta, tamakkulu misigisagut ilikkakkagut <errorort correct="ingerlateqqissinnaajumallugit" errorinfo="typo,i,2-1">ingerlateqqissiinnaajumallugit</errorort>. Aappaatigut aamma kinaassutsip suliffimmut nassatap ilaa angerlarsimaffimmut qimattariaqarpoq, assersuutigalugit inuttut ajornartorsiutit suliffimmut nassatassaanngimmata, Kelly <errorort correct="Berthelsenip" errorinfo="prop,hyph-0">Berthelsen-ip</errorort> atuakkiaa ”Erninnut qimakkusutakka”-mi allaqqasoq ”Nuanniitsut uannuinnaq tuttanngillat, aamma inoqatikka ikinngitsut nuanniitsunik misigisaqartittarsimavakka” eqqarsaatigalugu, ilinniartitsisoq suliartoruni inuttut ajornartorsiutit nassarlugit, atuartunut suleqatinullu <errorort correct="sunniuteqarnerlussaaq" errorinfo="dial,ssa">sunniuteqarnerlussooq</errorort>, assersuutigalugu ilinniartitsisoq atuartitsivissaminut iseruni isumalulluni kamallunilu atuartitsiviup ilua tamarmi <errorort correct="nuanniillissaaq" errorinfo="dial,ssa">nuanniillissooq</errorort>, atuartut ilinniartitsisuminnit <errormorphsyn correct="sunnerneqarnerisa kingunerisaannik" errorinfo="x">sunnerneqarnerisa kingunerisaanik</errormorphsyn>. Suliffiup iluani pissuserinnissaq inuppalaarnissarlu pingaaruteqarpoq, avatangiisimmi sunnerneqartarput inuttut qanoq innerit apeqqutaallutik, soorlu ”Tarningup ilua”-ni allaqqasoq ilinniartitsisoq pitsak, sukangasooq ilinniartitsisoqatiminullu oqqassiumatooq eqqartorneqartillugu ”-<errorort correct="”- Taamaappormi" errorinfo="cmp,1-2">Taamaappormi</errorort>, kisiannimi aamma inuk sulilluartoq aamma suleqatimi akornani pitsaasumik pissuseqaruni pitsaanerussagaluarpoq.” . Tamanna nalileruminarpoq, tassami allaqqasut ilumooramik. Kikkunnulluunniit namminerisami suliffimmiluunniit pissuserissaartussaavugut, qanoq uagut pissusilersorfigineqarusunnerput eqqarsaatigalugu. Pissuserissaarutta inunnit amerlanernit <errorort correct="pissuserissaarneqarfigitissaagut" errorinfo="dial,ssa">pissuserissaarneqarfigitissuugut</errorort>, pissuserlukkuttali <errorort correct="pissuserluffigitissaagut" errorinfo="dial,ssa">pissuserluffigitissuugut</errorort> aamma. Assersuutigalugu <errorort correct="Maaliaaraq" errorinfo="orto,old">Mâliârak</errorort> <errorort correct="Vebækip" errorinfo="prop,hyph-0">Vebæk-ip</errorort> atuakkiaani ”Bussimi naapinneq”-mi immikkoortut arfernanni, aappariit Katrine Erillu Qallunaat Nunaanni najugaqarlutik <errorort correct="aappariinnerliornerata" errorinfo="typo,0-a">aappriinnerliornerata</errorort> takutippaat qanoq imminut pissusilersorfiginerat. Imminnut  akisaqattaallutik pissuserluttajaapput, meerartik puiguinnarlugu. ”Uagut inoqatitsinnik naliliisinnaassuserput, paasiniaavigisattalu naliliisinnaassusiat, qanoq tatiginartigiva? Uagut inoqatitsinnit qutsinnerulersissanerpugut inoqativut nalilersortussanngorlugit?” . Oqaaseqatigiit uku nalileruminaapput, kisianni oqaaseqatigiit kingulliit ilumoortortaqarput, ilinniartitsisut qinnuteqartillugit atuarfiit pisortaat qinnuteqartunit nalilersuisariaqartarput, soorlu ”Tarningup ilua”-ni atuarfiup pisortaa, pisortallu tullia iliortut. Atuarfeqarfinniinnaanngitsorli aamma inoqatit nalilersorneqartariaqartarput, assersuutigalugu eqqartuussisoqarfinni. Inuk eqqartuunneqartoq ajortuliarisimasai aallaavigalugit nalilerneqartarpoq qanoq annertutigisumik pillaatissinneqassanersoq. Aappaatigut inuiaqatigiit akornanni ulluinnarni inuit inoqamminnut nalilersuisarnerat annertoorujuuvoq, inuit nalilersukkat qanoq ittuuneri nalugaluarlugit isikkuisigut siumoortumik nalilereerlugit. Ullutsinni isikkoq pingaarutilerujussuanngornikuuvoq. Assersuutigalugu aviisini assigiinngitsuni allaaserineqartarpoq qanoq sukkatigisumik sanigupallattoqarsinnaanersoq, isikkorissipallattoqarsinnaanersoq assigisaallu. Tamanna namminermini ajoquteqanngilaq, kisiannili aamma inuit piginnaasaat, inuppalaassusaat qanorlu pissuseqarnersut eqqarsaatigineqartariaqarput. Isumaqanngilarmi isikkorissaarutta pissuserissaartuusugut, inuppalaartuusugut imaluunniit piginnaasaqarluartuusugut. Isikkulukkaluarlunimi aamma pissuserissaartoqarsinnaavoq, inuppalaarluni piginnaasaqarluarlunilu. Taamaattumik pualasuujugaanni salukkaanni isikkoq apeqqutaatinnagu kinaassuseq, inuppalaarneq, piginnaassutsit inuttullu pissutsit inunnut naliliinernut najoqqutarineqarunik ajunnginnerussapput, inuk nalusaq nalilerneqarsinnaanngimmat. Oqaloqatigiissutigineqartut ilagaat atorfinitsitassat inuttut qanoq ittuuneranik paasiniaasinnaaneq aamma inatsisit, taakkununngalu tunngatillu allaqqavoq ”Immaqa ataatsimiititaliorutta qinnuteqartut pissuserissusiannik paasiniaasartussanik” aamma ”-<errorort correct="”- Inatsisit" errorinfo="cmp,1-2">Inatsisit</errorort> putoqaqaat, allassimasoqanngilaq atuarfik atorfinitsitsiniartoq misissuissanngitsoq.” . Oqaaseqatigiit siulliit ataatsimiititaliamut tunngasut, nalilissagukkit isumaqarpunga kinaassusersiorninngussasoq ataatsimiititaliamik pilersitsisoqassappat, naak oqariartuutaa ajunngikkaluartoq. Ataatsimiititaliap paasisatik naapertorlugit atorfinitsitsisalerniarunik imaaratarsinnaavoq ilinniartitsisoq kinaassusaa aallaavigalugu atorfinitsinngitsuukkap sulinermini suleriaasia pitsaasorujussuusoq, soorlu ”Tarningup ilua”-ni ilinniartitsisoq sukangasooq ilinniartitsisoqatiminullu oqqassiumatuup atuartissimasai atuaqatigiinnut allanut naleqqiullugit misilitsinnermi angusarissaarnerusut takuneqarsinnaanerat. Aamma paasiniaaffiit, qinnuteqartup inuit <errorort correct="ilisarisimasaasa" errorinfo="infl,sandhi,i-a">ilisarisimasaisa</errorort>, qinnuteqartoq paasiniaaffigineqartup qanoq pissuseqarnera illersoratarsinnaavaat ajunngitsuinnarnik eqqartorlugu, suliffittaarniassammat, immaqa uffa suliffimmini allatut pissuseqaratarsinnaasoq. Inatsisinut tunngatillugu naliliissaguma isumaqarpunga atuarfiup pisortaata tullia ajornanngitsuaqqamik suna tamaat angorusuttutut qaapiaaginnartutullu eqqarsartartoq, aallaavigalugu oqaaseqatigiit tulliani allaqqasoq ”Qularnanngilaq allassimasoqartoq paasissutissanik amerlanerusunik pissarsisinnaasugut. Tamanna tunngavigisinnaavarput.” tassami oqaaseq ”qularnanngilaq” <errorort correct="paasineqarsinnaagami" errorinfo="dial,ng-g">paasineqarsinnaangami</errorort> qaapiaaginnartutut eqqarsaatigilluagaanngitsutut imaluunniit misissuilluartoqarsimanngitsutut. Kisianni ilumoorpoq nunatsinnut <errorort correct="sanilliullugu" errorinfo="typo,0-gu">sanilliullu</errorort> inatsisit tamakkiisuunngitsut, ”putunik” peqartut, assersuutigiinnarlugumi ilinniarnertuunngorniartut angajoqqaaminni najugaqartut tapisiarisartagaat suli qaffanneqanngikkallarmata, ilinniarnertuunngorniarfimmut qinnuteqaatini allaqqasut taamaallaat malinneqarsinnaapput, inimik attartuiniaraanni arlaatigut taperneqarsinnaanngillat attartuiniartut, pissutigalugu <errorort correct="qinnuteqaataanni" errorinfo="infl,sandhi,i-a">qinnuteqaatianni</errorort> allaqqammat angajoqqaani najugalittut. Arlaannaatigulluunniit angajoqqaat najugaqatigiunnaarniarlugit allamut inimut illumulluunniit attartuiniaraanni taperneqarsinnaanngillat ikiorserneqarsinnaanatillu ilinniarfeqarfimminngaanniit.</p>
    <p>Ullutsinni inuttut piginnaasat eqqartorneqartarneri tusarsaanngillat, allareernittuut ullutsinni inuiaqatigiinni isikkoq pingaaruteqartunngornikuuvoq, soorlu tassa inuttut piginnaasat <errorort correct="isikkumiit" errorinfo="infl,sub">isikkumiik</errorort> pingaannginnerusut. Ullumikkut inooriaaserput Europamiunut nunarsuarmioqatitsinnullu <errorort correct="tulluussagaasorujuugami" errorinfo="dial,ng-g">tulluussangaasorujuugami</errorort> saluttuunissaq isikkorissaartuunissaq atisagissaarnissaq pingaarnerungajapporluunniit inuttut piginnaasaninngarnit. Inuttut piginnaasat isigineqartarnerat assigiinngitsumik inissinneqarsinnaavoq, tassami assersuutigalugu <errorort correct="civilingeniørip" errorinfo="loan,hyph-0">civilingeniør-ip</errorort> inuttut piginnaasai ilinniarsimaneranut tunngatillu qutsissumik atorfeqarnera tunngavigalugu inuttut <errorort correct="piginnaasaasa" errorinfo="infl,sandhi,i-a">piginnaasaisa</errorort> isigineqarnerat <errorort correct="annertunerussaaq" errorinfo="dial,ssa">annertunerussooq</errorort> aqqusinermi nivattuminngarnit. Pissutaaneruvoq ullutsinni ilinniagarsimanissaq piumasaqaataavoq arlaatigut ilinniaqqinniarutta atorfininniaruttaluunniit. Kisianni aamma allatut eqqarsaatigineqarsinnaavoq, tassami ilinniagaqarsimaneq eqqarsaatiginagu aamma inuttut piginnaasat allatut eqqarsaatigineqarsinnaammata. Assersuutigalugu ilinniagalik ilinniagaqanngitsorlu pinialukkiarlutik aallarunik inuttut isiginnittariaaseq alla <errorort correct="atussavaat" errorinfo="dial,ssa">atussuaat</errorort> illoqarfimmiikkaluarunik alla atortussaallugu. Ilimanaateqaratarsinnaagami pinialullutik inuttut assigiimmik isiginnittaaseqartut qutseqatigiillutillu ilinniagaqarsimaneq ilinniagaqarsimannginneq apeqqutaatinngikkaluarlugit. Ullutsinni inuttut piginnaasat isiginiarneqartarneri ilinniarsimanertigut marserneqartutut taaneqarsinnaapput, kisianni aamma inuttut piumassuseq aallaavigalugu piginnaasat ersarissarneqartarput, assersuutigalugu Uno Fleischer nunatsinni akilinermilu ilisarisimaneqarluaatigaa inuttut piumassusini, ilisimasani piginnaasanilu atorlugit qimussimik angalatuunngornikuusoq akilinermiut kalaallillu ataqatigiinnerulernissaat aallaavigalugu. <errorort correct="Unop" errorinfo="prop,hyph-0">Uno-p</errorort> inuiaqatigiinni nuimaneranut tunngaviunerupput piumassuseqarnera inuppalaassuseqarneralu. <errormorphsyn correct="Taakkulu isigineqarnerisa Uno piginnaanilittut inuppalaartutullu isigineqalersippaat" errorinfo="x">Taakkulu isigineqarnerisa Uno piginnaanilittut inuppalaartutullu isigineqalersippaa</errormorphsyn>.</p>
    <p>Qulequtaa ”Piumasaqaatit” tulluuttutut nalilerpara, pissutigalugu Kelly <errorort correct="Berthelsenip" errorinfo="prop,hyph-0">Berthelsen-ip</errorort> atuakkiaani ”Tarningup ilua”-ni eqqartorneqartut ilinniartitsisunik qinnuteqarsimasunik qanoq nalilerneqarsinnaanerinut tunngasut qanorlu ittut ilinniartitsisut atorfinitsinneqassanersut eqqartorneqarmata. Eqqartorneqartunuttaaq ilaavoq ilinniartitsisut qanoq ittuugunik iluarnerussasut, qiviaannaraanni ilinniartitsisoq sukangasoq pitsak, ilinniartitsisoqatiminik oqqassiumasup qanoq ilinniartitsisarnera ersersinneqartoq, tassami atuartuutai misilitsinnermi atuartunit allanit angusarissaarnerummata. Inoqatinut naliliisarneq aamma eqqaaneqarpoq. Inoqatit kikkuuneri nalullugit nalilerneqarsinnaanngillat, pissusaat, inuppalaarnerat piginnaasaallu ilikkaqqaartinnagit naliliinissaq nalunartarmat. Inuit piginnaasaat malillugit isiginiarneqartarnerat assigiinngitsunik tunngaveqarput, tassanilu ilinniagaqarsimaneq, ilinniagaqarsimannginneq, <errorort correct="piumassuseq" errorinfo="typo,0-s">piumassueq</errorort>, inuppalaarneq piginnaasallu aallaavigalugit isigineqartarneri assigiinngillat.</p>
  </body>
</document>
