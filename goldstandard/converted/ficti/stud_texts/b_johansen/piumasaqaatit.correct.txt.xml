<document xml:lang="kal" id="no_id"><header><title>Piumasaqaatit</title><genre code="ficti"/><author><person firstname="Arnaq" lastname="B. Johansen" sex="f" born="" nationality=""/></author><year>2008</year><place>Aasiaat</place><wordcount>756</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Arnaq B. Johansen	3.p 15. maj 2008 Kalaallisut allaaserinninneq		GU-Aasiaat</p>
<p>Piumasaqaatit</p>
<p>Kelly <errorort>Berthelsen-ip<correct errorinfo="prop,hyph-0">Berthelsenip</correct></errorort> atuakkiaanit ”Tarningup ilua”-nit tigulaagaq ”Atorfinitsitsineq”-mi eqqartorneqartut, tassalu atuarfiup pisortaa, pisortallu tulliata ilinniartitsisumik atorfinitsitsiniarlutik oqaloqatigiinnerannit tigulaariffigisaqartarlunga oqaloqatigiissutigineqartut <errorort>nalilersussuakka<correct errorinfo="dial,ssa">nalilersussavakka</correct></errorort>, assersuusiortarlunga sanilliussisarlungalu atuakkanut allanut atuarsimasannut tusartarsimasannullu. Taava inuttut piginnaasat isiginiarneqartarneri <errorort>eqqarsaatersuuteqarfigissuakka<correct errorinfo="dial,ssa">eqqarsaatersuuteqarfigissavakka</correct></errorort>, ilinniagaqarsimaneq ilinniagaqarsimannginneq annerutillugit, pissutigalugu inuttut piginnaasat qanorluunniit annertoorujussuarmik sammineqarsinnaammata killilersuinngikkaanni. Naggataatigut qulequtaa tikiutigalugu naggasiorlunga.</p>
<p>Inuk nalusaq qanoq nalilissallugu nalunartuaannarpoq. Soorlu Kelly <errorort>Berthelsen-ip<correct errorinfo="prop,hyph-0">Berthelsenip</correct></errorort> atuakkiaani ”Tarningup ilua”-ni atuarfiup pisortaa, ataatsimeeqataatalu pisortap tulliata eqqartoraat qanoq ilillutik paasissanerlugu kina atuarfimmi ilinniartitsisutut atorfinitsissanerlugu. Eqqartorneqartut ilaatigut nalileruminaapput, kisianni ilai nalileruminartuullutik, assersuutigalugu <errorort>allaqqasoq:”-Uanga<correct errorinfo="cmp,1-3">allaqqasoq: ”- Uanga</correct></errorort> isumaqarpunga ilinniartitsisoq ilisimasaqarluartariaqartoq, pappilissatigullumi qularnanngilaq sorleq ilisimasaqarluarlunilu misilittagaqarluarnersoq takusinnaassavarput.” . Tassani soorunami atuarfiup pisortaata pisortallu tulliata atorfininniarlutik qinnuteqartut pappiliaat malillugit atorfinitsitsisussaapput, kisiannili aamma allatami eqqartorneqartoq eqqarsaatigisariaqarpoq, tassami qanorluunniit ilinniagaqarsimagaluaraanni, atorfikkaajugaluaraanni inuup kinaassutsini nammattuartussaavaa, taamaaliunngikkunimi suliffimmini qanoq sunniuteqaqataanissaa minneruvoq, assersuutigalugu ilinniartitsisoq pappilissani malillugit ilinniagaqarluarsimatigigaluaruni kinaassutsini inuppalaassutsinilu atorfimminut nassartanngikkuniuk atuartunut suleqataanullu eqqortumik iliornerunngilaq. Kinaassuseq inuppalaassuserlu sumiikkaluaruttaluunniit nassartuaannartussaavarput misigisanik ilikkakkanik tigusaqarluarnerorusulluta, tamakkulu misigisagut ilikkakkagut <errorort>ingerlateqqissiinnaajumallugit<correct errorinfo="typo,i,2-1">ingerlateqqissinnaajumallugit</correct></errorort>. Aappaatigut aamma kinaassutsip suliffimmut nassatap ilaa angerlarsimaffimmut qimattariaqarpoq, assersuutigalugit inuttut ajornartorsiutit suliffimmut nassatassaanngimmata, Kelly <errorort>Berthelsen-ip<correct errorinfo="prop,hyph-0">Berthelsenip</correct></errorort> atuakkiaa ”Erninnut qimakkusutakka”-mi allaqqasoq ”Nuanniitsut uannuinnaq tuttanngillat, aamma inoqatikka ikinngitsut nuanniitsunik misigisaqartittarsimavakka” eqqarsaatigalugu, ilinniartitsisoq suliartoruni inuttut ajornartorsiutit nassarlugit, atuartunut suleqatinullu <errorort>sunniuteqarnerlussooq<correct errorinfo="dial,ssa">sunniuteqarnerlussaaq</correct></errorort>, assersuutigalugu ilinniartitsisoq atuartitsivissaminut iseruni isumalulluni kamallunilu atuartitsiviup ilua tamarmi <errorort>nuanniillissooq<correct errorinfo="dial,ssa">nuanniillissaaq</correct></errorort>, atuartut ilinniartitsisuminnit <errormorphsyn>sunnerneqarnerisa kingunerisaanik<correct errorinfo="x">sunnerneqarnerisa kingunerisaannik</correct></errormorphsyn>. Suliffiup iluani pissuserinnissaq inuppalaarnissarlu pingaaruteqarpoq, avatangiisimmi sunnerneqartarput inuttut qanoq innerit apeqqutaallutik, soorlu ”Tarningup ilua”-ni allaqqasoq ilinniartitsisoq pitsak, sukangasooq ilinniartitsisoqatiminullu oqqassiumatooq eqqartorneqartillugu <errorort>”-Taamaappormi<correct errorinfo="cmp,1-2">”- Taamaappormi</correct></errorort>, kisiannimi aamma inuk sulilluartoq aamma suleqatimi akornani pitsaasumik pissuseqaruni pitsaanerussagaluarpoq.” . Tamanna nalileruminarpoq, tassami allaqqasut ilumooramik. Kikkunnulluunniit namminerisami suliffimmiluunniit pissuserissaartussaavugut, qanoq uagut pissusilersorfigineqarusunnerput eqqarsaatigalugu. Pissuserissaarutta inunnit amerlanernit <errorort>pissuserissaarneqarfigitissuugut<correct errorinfo="dial,ssa">pissuserissaarneqarfigitissaagut</correct></errorort>, pissuserlukkuttali <errorort>pissuserluffigitissuugut<correct errorinfo="dial,ssa">pissuserluffigitissaagut</correct></errorort> aamma. Assersuutigalugu <errorort>Mâliârak<correct errorinfo="orto,old">Maaliaaraq</correct></errorort> <errorort>Vebæk-ip<correct errorinfo="prop,hyph-0">Vebækip</correct></errorort> atuakkiaani ”Bussimi naapinneq”-mi immikkoortut arfernanni, aappariit Katrine Erillu Qallunaat Nunaanni najugaqarlutik <errorort>aappriinnerliornerata<correct errorinfo="typo,0-a">aappariinnerliornerata</correct></errorort> takutippaat qanoq imminut pissusilersorfiginerat. Imminnut  akisaqattaallutik pissuserluttajaapput, meerartik puiguinnarlugu. ”Uagut inoqatitsinnik naliliisinnaassuserput, paasiniaavigisattalu naliliisinnaassusiat, qanoq tatiginartigiva? Uagut inoqatitsinnit qutsinnerulersissanerpugut inoqativut nalilersortussanngorlugit?” . Oqaaseqatigiit uku nalileruminaapput, kisianni oqaaseqatigiit kingulliit ilumoortortaqarput, ilinniartitsisut qinnuteqartillugit atuarfiit pisortaat qinnuteqartunit nalilersuisariaqartarput, soorlu ”Tarningup ilua”-ni atuarfiup pisortaa, pisortallu tullia iliortut. Atuarfeqarfinniinnaanngitsorli aamma inoqatit nalilersorneqartariaqartarput, assersuutigalugu eqqartuussisoqarfinni. Inuk eqqartuunneqartoq ajortuliarisimasai aallaavigalugit nalilerneqartarpoq qanoq annertutigisumik pillaatissinneqassanersoq. Aappaatigut inuiaqatigiit akornanni ulluinnarni inuit inoqamminnut nalilersuisarnerat annertoorujuuvoq, inuit nalilersukkat qanoq ittuuneri nalugaluarlugit isikkuisigut siumoortumik nalilereerlugit. Ullutsinni isikkoq pingaarutilerujussuanngornikuuvoq. Assersuutigalugu aviisini assigiinngitsuni allaaserineqartarpoq qanoq sukkatigisumik sanigupallattoqarsinnaanersoq, isikkorissipallattoqarsinnaanersoq assigisaallu. Tamanna namminermini ajoquteqanngilaq, kisiannili aamma inuit piginnaasaat, inuppalaassusaat qanorlu pissuseqarnersut eqqarsaatigineqartariaqarput. Isumaqanngilarmi isikkorissaarutta pissuserissaartuusugut, inuppalaartuusugut imaluunniit piginnaasaqarluartuusugut. Isikkulukkaluarlunimi aamma pissuserissaartoqarsinnaavoq, inuppalaarluni piginnaasaqarluarlunilu. Taamaattumik pualasuujugaanni salukkaanni isikkoq apeqqutaatinnagu kinaassuseq, inuppalaarneq, piginnaassutsit inuttullu pissutsit inunnut naliliinernut najoqqutarineqarunik ajunnginnerussapput, inuk nalusaq nalilerneqarsinnaanngimmat. Oqaloqatigiissutigineqartut ilagaat atorfinitsitassat inuttut qanoq ittuuneranik paasiniaasinnaaneq aamma inatsisit, taakkununngalu tunngatillu allaqqavoq ”Immaqa ataatsimiititaliorutta qinnuteqartut pissuserissusiannik paasiniaasartussanik” aamma <errorort>”-Inatsisit<correct errorinfo="cmp,1-2">”- Inatsisit</correct></errorort> putoqaqaat, allassimasoqanngilaq atuarfik atorfinitsitsiniartoq misissuissanngitsoq.” . Oqaaseqatigiit siulliit ataatsimiititaliamut tunngasut, nalilissagukkit isumaqarpunga kinaassusersiorninngussasoq ataatsimiititaliamik pilersitsisoqassappat, naak oqariartuutaa ajunngikkaluartoq. Ataatsimiititaliap paasisatik naapertorlugit atorfinitsitsisalerniarunik imaaratarsinnaavoq ilinniartitsisoq kinaassusaa aallaavigalugu atorfinitsinngitsuukkap sulinermini suleriaasia pitsaasorujussuusoq, soorlu ”Tarningup ilua”-ni ilinniartitsisoq sukangasooq ilinniartitsisoqatiminullu oqqassiumatuup atuartissimasai atuaqatigiinnut allanut naleqqiullugit misilitsinnermi angusarissaarnerusut takuneqarsinnaanerat. Aamma paasiniaaffiit, qinnuteqartup inuit <errorort>ilisarisimasaisa<correct errorinfo="infl,sandhi,i-a">ilisarisimasaasa</correct></errorort>, qinnuteqartoq paasiniaaffigineqartup qanoq pissuseqarnera illersoratarsinnaavaat ajunngitsuinnarnik eqqartorlugu, suliffittaarniassammat, immaqa uffa suliffimmini allatut pissuseqaratarsinnaasoq. Inatsisinut tunngatillugu naliliissaguma isumaqarpunga atuarfiup pisortaata tullia ajornanngitsuaqqamik suna tamaat angorusuttutut qaapiaaginnartutullu eqqarsartartoq, aallaavigalugu oqaaseqatigiit tulliani allaqqasoq ”Qularnanngilaq allassimasoqartoq paasissutissanik amerlanerusunik pissarsisinnaasugut. Tamanna tunngavigisinnaavarput.” tassami oqaaseq ”qularnanngilaq” <errorort>paasineqarsinnaangami<correct errorinfo="dial,ng-g">paasineqarsinnaagami</correct></errorort> qaapiaaginnartutut eqqarsaatigilluagaanngitsutut imaluunniit misissuilluartoqarsimanngitsutut. Kisianni ilumoorpoq nunatsinnut <errorort>sanilliullu<correct errorinfo="typo,0-gu">sanilliullugu</correct></errorort> inatsisit tamakkiisuunngitsut, ”putunik” peqartut, assersuutigiinnarlugumi ilinniarnertuunngorniartut angajoqqaaminni najugaqartut tapisiarisartagaat suli qaffanneqanngikkallarmata, ilinniarnertuunngorniarfimmut qinnuteqaatini allaqqasut taamaallaat malinneqarsinnaapput, inimik attartuiniaraanni arlaatigut taperneqarsinnaanngillat attartuiniartut, pissutigalugu <errorort>qinnuteqaatianni<correct errorinfo="infl,sandhi,i-a">qinnuteqaataanni</correct></errorort> allaqqammat angajoqqaani najugalittut. Arlaannaatigulluunniit angajoqqaat najugaqatigiunnaarniarlugit allamut inimut illumulluunniit attartuiniaraanni taperneqarsinnaanngillat ikiorserneqarsinnaanatillu ilinniarfeqarfimminngaanniit.</p>
<p>Ullutsinni inuttut piginnaasat eqqartorneqartarneri tusarsaanngillat, allareernittuut ullutsinni inuiaqatigiinni isikkoq pingaaruteqartunngornikuuvoq, soorlu tassa inuttut piginnaasat <errorort>isikkumiik<correct errorinfo="infl,sub">isikkumiit</correct></errorort> pingaannginnerusut. Ullumikkut inooriaaserput Europamiunut nunarsuarmioqatitsinnullu <errorort>tulluussangaasorujuugami<correct errorinfo="dial,ng-g">tulluussagaasorujuugami</correct></errorort> saluttuunissaq isikkorissaartuunissaq atisagissaarnissaq pingaarnerungajapporluunniit inuttut piginnaasaninngarnit. Inuttut piginnaasat isigineqartarnerat assigiinngitsumik inissinneqarsinnaavoq, tassami assersuutigalugu <errorort>civilingeniør-ip<correct errorinfo="loan,hyph-0">civilingeniørip</correct></errorort> inuttut piginnaasai ilinniarsimaneranut tunngatillu qutsissumik atorfeqarnera tunngavigalugu inuttut <errorort>piginnaasaisa<correct errorinfo="infl,sandhi,i-a">piginnaasaasa</correct></errorort> isigineqarnerat <errorort>annertunerussooq<correct errorinfo="dial,ssa">annertunerussaaq</correct></errorort> aqqusinermi nivattuminngarnit. Pissutaaneruvoq ullutsinni ilinniagarsimanissaq piumasaqaataavoq arlaatigut ilinniaqqinniarutta atorfininniaruttaluunniit. Kisianni aamma allatut eqqarsaatigineqarsinnaavoq, tassami ilinniagaqarsimaneq eqqarsaatiginagu aamma inuttut piginnaasat allatut eqqarsaatigineqarsinnaammata. Assersuutigalugu ilinniagalik ilinniagaqanngitsorlu pinialukkiarlutik aallarunik inuttut isiginnittariaaseq alla <errorort>atussuaat<correct errorinfo="dial,ssa">atussavaat</correct></errorort> illoqarfimmiikkaluarunik alla atortussaallugu. Ilimanaateqaratarsinnaagami pinialullutik inuttut assigiimmik isiginnittaaseqartut qutseqatigiillutillu ilinniagaqarsimaneq ilinniagaqarsimannginneq apeqqutaatinngikkaluarlugit. Ullutsinni inuttut piginnaasat isiginiarneqartarneri ilinniarsimanertigut marserneqartutut taaneqarsinnaapput, kisianni aamma inuttut piumassuseq aallaavigalugu piginnaasat ersarissarneqartarput, assersuutigalugu Uno Fleischer nunatsinni akilinermilu ilisarisimaneqarluaatigaa inuttut piumassusini, ilisimasani piginnaasanilu atorlugit qimussimik angalatuunngornikuusoq akilinermiut kalaallillu ataqatigiinnerulernissaat aallaavigalugu. <errorort>Uno-p<correct errorinfo="prop,hyph-0">Unop</correct></errorort> inuiaqatigiinni nuimaneranut tunngaviunerupput piumassuseqarnera inuppalaassuseqarneralu. <errormorphsyn>Taakkulu isigineqarnerisa Uno piginnaanilittut inuppalaartutullu isigineqalersippaa<correct errorinfo="x">Taakkulu isigineqarnerisa Uno piginnaanilittut inuppalaartutullu isigineqalersippaat</correct></errormorphsyn>.</p>
<p>Qulequtaa ”Piumasaqaatit” tulluuttutut nalilerpara, pissutigalugu Kelly <errorort>Berthelsen-ip<correct errorinfo="prop,hyph-0">Berthelsenip</correct></errorort> atuakkiaani ”Tarningup ilua”-ni eqqartorneqartut ilinniartitsisunik qinnuteqarsimasunik qanoq nalilerneqarsinnaanerinut tunngasut qanorlu ittut ilinniartitsisut atorfinitsinneqassanersut eqqartorneqarmata. Eqqartorneqartunuttaaq ilaavoq ilinniartitsisut qanoq ittuugunik iluarnerussasut, qiviaannaraanni ilinniartitsisoq sukangasoq pitsak, ilinniartitsisoqatiminik oqqassiumasup qanoq ilinniartitsisarnera ersersinneqartoq, tassami atuartuutai misilitsinnermi atuartunit allanit angusarissaarnerummata. Inoqatinut naliliisarneq aamma eqqaaneqarpoq. Inoqatit kikkuuneri nalullugit nalilerneqarsinnaanngillat, pissusaat, inuppalaarnerat piginnaasaallu ilikkaqqaartinnagit naliliinissaq nalunartarmat. Inuit piginnaasaat malillugit isiginiarneqartarnerat assigiinngitsunik tunngaveqarput, tassanilu ilinniagaqarsimaneq, ilinniagaqarsimannginneq, <errorort>piumassueq<correct errorinfo="typo,0-s">piumassuseq</correct></errorort>, inuppalaarneq piginnaasallu aallaavigalugit isigineqartarneri assigiinngillat.</p>
</body></document>
