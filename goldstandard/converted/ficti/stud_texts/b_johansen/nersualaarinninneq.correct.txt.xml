<document xml:lang="kal" id="no_id"><header><title>Nersualaarinninneq</title><genre code="ficti"/><author><person firstname="Arnaq" lastname="B. Johansen" sex="f" born="" nationality=""/></author><year>2006</year><place>Aasiaat</place><wordcount>414</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Arnaq B. Johansen 2.p 12. november 2006 Kalaallisut allaaserinninneq</p>
<p>Nersualaarinninneq</p>
<p>Allatami ”Imminut tatiginerup ingasaassap ulorianartunngortippaatigut”-mi inuit uloriarsisarnerannut psykologit marluk misissuinerannit paasisat <errorort correct="nassuiaateqarfigissavakka" errorinfo="dial,ssa">nassuiaateqarfigissuakka</errorort> isummerfigalugillu. Nassuiaateqarlungalu isummereeruma ullutsinni nunatsinni perorsaariaatsimut <errorort correct="sanilliutissavakka" errorinfo="dial,ssa">sanilliutissuakka</errorort>.</p>
<p><errorort correct="Psykologit" errorinfo="loan">Psykolugit</errorort> misissuinerisa paasitippaat inuit imminnut naleqartippallaartut ulorianaateqarsinnaasut. Ulorianaateqarsinnaanerisa pissutigaat piffissaq tamaat akuersaarneqarnissamik pisariaqartitsimmata aammattaarlu persuttaasartut ulorianartorsiorlutik misigigunik persuttaanissaq kisiat aniguiffissatut isigilertarmassuk.  Piffissaq tamaat akuersaarneqarnissamik pisariaqartitsisut, inuit imminnut naleqartippallaat, isumaqarpunga ingasaassivallaartut tassami inoqatitik puigorlugit imminnut kisimik eqqarsaatigigamik aammalu inoqatimik ilaat aamma akuersaarneqarnissaminnik ilaatigut pisariaqartitsisarneri inuttut takusinnaannginnamikkit tappiiffeqarnermikkut. Uisinniassagaanni isumaga malillugu inuttut ineriartornissaq pisariaqartippaat assut pitsaanerusumik nuannernerusumillu inuuneqalernissaq anguniarlugu. Persuttaasartut uani eqqartorneqartut isumaga malillugu ilai inuupput meeraanerminniilli ingasaassamik nersualaarneqartarsimasut, inersimasunngoramillu nalusaminnik tamanna ajornartorsiutigilersimagaat. Tamanna aamma aallarniutaasarpoq inuttut sakkortuumik inoqatiminnut isummertarnerat aammalu namminneq isummatik kisiisa malinniartaraat eqqarsaatigalugillu, akerlilerneqaraangamik sakkortuumik qisuariartarput isumaga malillugu  nalusaminnik akerlilerneqarnertik inuttut tiguneq saperamikku taamaattumik akerlilerneqaraangamik ilukkut annertassapput taannalu sakkortuumik qisuariaatigisarpaat ulorianartunngortittarlugillu inoqatiminnut inuiaqatigiinnullu.   USA-mi pisartut pisullu aamma allatami eqqartorneqarput; <errorort correct="1999-imi" errorinfo="num,0-i">1999-mi</errorort> Aprilimi nukappissat marluk atuarfimmi atuartunik ilinniartitsisunillu toqoraanerat meeqqallu suli ukiukillutik oqaatsit uku ilikkareersimasussaagaat:”inuuvunga pitsaasoq, pissutigalugu…”.  USA-mi aallaasersortarneq meeqqallu mikinerminninngaanniilli oqaatigisinnaaleriigassaat isumaqarpunga arlaatigut imminnut attuumassuteqartut naak ”inuuvunga pitsaasoq, pissutigalugu…” oqaatsit namminerminni ajunngilluinnaraluartut, inuttut qanoq imminut isiginermik takutitsisuummata. USA-mi pisartut pisullu isumaga malillugu imminut <errorort correct="ingasappallaamik" errorinfo="typo,a,2-1">ingasappaallaamik</errorort> naleqartinnerup piliarigai; meeraallutilli pikkorigitittartorujuupput isumaqalertarlutillu inoqatiminnit allanik pitsaanerullutik, kisiannili alliartornerminni ajoqutigilertarpaat eqqaareernittuut akerlilerneqarnertik tigusinnaanagu tiguneq saperlugu sakkortuumik qisuariartarput ilaatigut nukersornertalimmik, inoqatinut allanut nalusaminnik takutillugu inuttut nakuussuseq annikitsuararsuaq imminulli naleqartinneq annertooq ulorianartorlu.  Annertuallaamilli imminut naleqartinneq kisiat allaaserineqanngilaq; eqqartorneqarportaaq inuit imminnut piviusumik <errorortreal correct="naleqartittut" errorinfo="typo,0-r">naleqatittut</errorortreal>; namminneq kukkussutitik killilimmillu piginnaaneqarnertik nalunngikkaat akueralugillu. Isumaga malillugu tamakku inuit <errorort correct="ingattajaartumik" errorinfo="sub,der">ingattajaamik</errorort> naleqartittut imminnut taakkoorusuttaraluartut imminnut piviusumik naleqartittut.  Soorunami imminnut naleqartippallaat ilai itertutut ittarput paasilertaramikku <errorort correct="akueriuminaatsillugulu" errorinfo="typo,u-0">akueriuminaatsiullugulu</errorort> inuttut sanngiittuunertik, siunnersortinnissaminnillu qinaasisarlutik, imaluunniit qanigisaasa siunnersortarpaat sumut qanorlu saaffiginninnissaat, assersuutigalugit qaqiffiit oqaloqatiginnittarfiillu. Ilai ajoraluartumik inuunertik ingerlatiinnartarpaat, ingasappallaartumillu imminnut tatigisut inoqatiminnut ulorianarsisarput ilaallu taaneqartarlutik ”psykopat”-inik.</p>
<p>Ullutsinni nunatsinni perorsaariaatsimut sanilliullugit tamakku ilaatigut assigiiffeqarput akerleriiffeqarlutillu; assigiiffiisa ilagivaat angajoqqaat meeqqatik ajunngitsumik ilioraangata tamatigut oqartarput <errorort correct="uumaa" errorinfo="phon">”uumma</errorort> pikkorittutit”, kisiannili naalanngikkaangata imannak killilerneqartarnerat killeqarpoq, oqaluunniaannartarpaat ”taamaattussaanngilatit!” ”Kukkuvutit!”; meeraq marluk arfinillillu akornanni ukiulik taamannak oqaluunneqaraluaruni paasiunnanngilaa, inersimasup inersimasoqatini oqaluuttutullusooq meeraq killileraluaruniuk. Isumaqarpunga meeqqat oqaluutiinnarlugit killilersukkat alliartornerminni tamanna ajornartorsiutigisaraat eqqarsartarlutillu arlaatigut namminneq isummatik torraanerusut imaluunniit ajunnginnerusut naak allat allatut isumaqaraluartut atoruniuk ajorunnanngitsoq, isummanili unioruniuk ulorianarsisinnaavoq. Tamanna nammineerluni aaqqissinnaanngilaa <errorort correct="meeraagallarami" errorinfo="dial,ng-g">meeraangallarami</errorort> killissani sumiittoq nalunikuugamiuk. Assigiinngissutaat aana: meeqqat, meeqqat paasisinnaasaannik iliorluni killiliinissaq perorsaanermi pingaartorujussuuvoq, imminut assersuutigiguma: <errorort correct="meeraagallarama" errorinfo="dial,ng-g">meeraangallarama</errorort> killissara qaangersimagaangakku angajoqqaamma inersimasutut <errorort correct="meeqqatuunngitsoq" errorinfo="dial,tt-ts">meeqqatuunngittoq</errorort> oqaluunneq ajornikuuaannga, kisiannili uanga paasisinnaasama nalaanituut killilertarnikuuaannga; ilaatigut assakkut patillunga isikkut tikkuarlunga isigalunga oqartarnikuupput:”Taamaattussaanngilatit! Taamaasioravit nalusoq!” <errorort correct="qissaseraangamalu" errorinfo="typo,r-s">qissareraangamalu</errorort> kamalerlunga innartitaasarnikuuvunga, kisiannili isumaga malillugu <errorort correct="ajunngitsortaa" errorinfo="dial,tt-ts">ajunngittortaa</errorort> aana: qiajunnaaruma kamakkunnaarumalu angajoqqaama eqqissillutik uanga paasisinnaasama nalaanituut oqaluuttarnikuuaannga sooq naveersinnersunga nassuiarlugu.</p>
<p>Allatami ”Imminut tatiginerup ingasaassap ulorianartunngortippaatigut”-mi inuit uloriarsisarnerannut psykologit marluk misissuinerannit paasisat nassuiaateqarfigaakka isummerfigalugillu. Nassuiaateqarlungalu isummereerama ullutsinni nunatsinni perorsaariaatsimut sanilliuppakka.</p>
</body></document>
