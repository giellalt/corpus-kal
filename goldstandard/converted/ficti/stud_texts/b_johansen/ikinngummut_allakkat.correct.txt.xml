<document xml:lang="kal" id="no_id"><header><title>Ikinngummut allakkat</title><genre code="ficti"/><author><person firstname="Arnaq" lastname="B. Johansen" sex="f" born="" nationality=""/></author><year>2007</year><place>Aasiaat</place><wordcount>335</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Arnaq B. Johansen 2.p 11. marts 2007 Kalaallisut allaaserinninneq</p>
<p>Ikinngummut allakkat</p>
<p>Allaaserisami uani Kathrinep inuunermini killiffia <errorort correct="naliliiffigissavara" errorinfo="dial,ssa">naliliiffigissuara</errorort>, nalileereerumalu ikinngutiginerpaasannut inuuninnik nuannaarutiginninninnik allaffigalugu.</p>
<p>Kathrine inuususseruttorpoq, isumaqarluni pilluarneq angingaartoq pigalugu, kisiannili paasinasorilerlugu angummik naapitaqarnini ilutigalugu paasilertutut ippaa aatsaat pilluarneq tamaat affaannaanngitsoq pigilerlugu. Ullut marluk ingerlanerinnaani angut taanna Suulut ilagalugu pilersaarusiulerput siunissaminnik qaamangaartumik pilluarnangaartumillu. Suululli tammariasaarpoq Nuup radiua højtalerikkut oqalulermat angut inunnik marlunnik toqutsisimasutut pasisaq ujarneqartoq. Kathrine <errorort correct="pasitsappoq" errorinfo="dial,tt-ts">pasittappoq</errorort> Suulut toqutsisimasuusoq, tassami umiarsuaq tamaat ujaraluaramiuk Suulut nassaarinnginnamiuk, taamaattumillu imminorsimasoq imminut immamut <errorortreal correct="igilluni" errorinfo="dial,ng-g">ingilluni</errorortreal>.</p>
<p>Kathrine pakatsisimalluni neriuutaarulluni kisimiittutullu misigisimavoq aliasungaalerlunilu. Neriuutaaruteruttorami allaat misigisimalerpoq inuujunnaaruni pitsaanerusoq.</p>
<p>Uanga Kathrinep iliornera isumaqatiginngilara, isumaga naapertorlugu Kathrine <errorlex correct="uppiagami" errorinfo="foreign">naiv-ugami</errorlex>, pissutigalugu Suulut <errorort correct="naapinneraniit" errorinfo="infl,sub">naapinneraniik</errorort> ullut arlaqanngitsut ingerlanerinnaani inummut nalusaminut aatsaallu takusaminut asannilerlunilu siunissartik qaamasoq pilluarnartorlu ataatsimut eqqarsaatigilereeramikku piareersalereerlugulu. Ullut arlaqanngitsuinnaat qaangiunneranni <errorort correct="naapinnerminninngaanniit" errorinfo="infl,sub">naapinnerminninngaanniik</errorort> taama sukkatigisumik pilersaarusiulereernerat eqqaanarpoq ukiut arlaqanngitsut qaangiummata arnaq kalaaleq mikisumik meeralik angummik, eqqaamasakka malillugit <errorort correct="venezuelamiumik" errorinfo="cap-min;loan,l,2-1;loan,hyph-0">Venezuella-miumik</errorort> naapitsisoq. Naapikkamik ullut 14-it qaangiuttut katipput, kisiannili taanna arnaq kalaaleq panialu Danmarkimi nassaarineqarput toqutaasimasut.  Paasiuminaatsippara aamma Kathrinep assorsuaq aliasunnera, uffa inuk aatsaat takusani imminormat. Imaassoraara Kathrine inuk sanngiitsuusoq uppertikkuminartorlu, pissutigalugu Suuluup ajunngisaarutigisinnaasani tamaasa sakkugalugit Kathrine tiguarniarsarigaa arlaatigut Kathrinep pissusaatigut takusimassagamiuk inuk sanngiittuusoq. Uppertikkuminarnerata Kathrine imminut pisaritippaa, tassami siunissartik qaamangaartoq pilersaarusiorpaat, Kathrinep isumaga malillugu Suulut suli imminunngitsoq perusussinnaasani siunissami pisussanngorlugit paasigamiuk pilluarneq ilumoorsorisani aatsaat pigilerlugu misigisimasoq. Suuluummi sakkussani tamaasa sakkugalugit Kathrine qanilliniarsaraa anngaaginnaavillugulu tiguarniarsaralugu. Kathrinep inuunermini killiffigai asannilerneq, pilluarneq, pakatsineq, paatsiveerusimaarneq aliasunnerlu.</p>
<p>Asasara ikinngutiga. Ajunngeqaanga, neriuppunga aamma illit <errorort correct="ajunngitsutit" errorinfo="dial,tt-ts">ajunngittutit</errorort>. Maani ukiuuvoq nuannerluni, seqinnillaruni qilak nuiaqarpiarnani issilluni anoreqarpiarnanilu. Aneerfigalugu nuanneraangami. Soorlu tassa pisuttuarlutit sukkut tamaana puttuteriaannaasutit eqqannullu pillutit tassali ullumikkut inuuneq nuanneruttormat.  <errorortreal correct="Aatsaalli" errorinfo="dial,tt-ts">Aattaalli</errorortreal> ataatsimooqqilaarluni, tamattaalluta oqaluttuaqattaalluta illarluta nuannisaarluta.  Ulluni kingullerni atuaqatigiissimanerput eqqaallattaaruttorakku, qanoq taamani nuannisarsimatiginerput eqqaagaangakku qungujuttarpunga nuannaajummerlunga kisimiikkaluaraangamaluunniit. Tusaamasat erinarsortartut tusarnaartarnikuusagut tusarlugit eqqarsaatikka nuannertorujunngortarput qiimmaallannermik kinguneqarlutik. Arfininngormat timersortarfimmi innarsioriarama akunnermik ataasiinnaangaluartumi assut kammalaatikkalu nuannisarpugut immitsinnut piumaffigisarluta assoroorluta innarsiorfik aalajangersimasoq qaqerusullutigu. Innarsioriartornissara nalornissutigalugu unimisaarlunga uffaleruttortunga kammalaatiga sianerami innarsioriarniarnersunga marluinnaallutik takkussimagaminngooq ilassaaruttut. Tuaviinnaq uffapallappunga <errorortreal correct="nutsakka" errorinfo="dial,tt-ts">nuttakka</errorortreal> masattut timeralu cremérnaguluunniit haaliliarpunga innarsioriarlunga. Nuannisaraluaannaq taamaatikkatta ulloq suli ingerlasoq allat kammakka ilaliullugit pisuttuaratta sila nuannerpianngitsigisoq nuannisaarujulluta illallattaallutalu.</p>
<p>Nuannisarnikka amerlagaluaqaat takunissarpulli qilanaarnarnitaavoq, takuguttami nuannisaariilissuugut marluulluta piffissanik ulikkaarluta piumallerlutalu anillutalu, piumallerlutalu innarlutalu oqaluttuaqattaalluta assigiinngitsorpassuarnillu allanik suliaqarluta. Takunissat qilanaareqaara. Takuss..</p>
<p>Asannittumik ikinngutit</p>
</body></document>
