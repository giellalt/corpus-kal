<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Nunagisamik nittarsaassineq</title>
    <genre code="ficti"/>
    <author>
      <unknown/>
    </author>
    <year>2010</year>
    <place>Aasiaat</place>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>Nunagisamik nittarsaassineq Nunagisamik nittarsaassinermi taallat marluk sammissavakka, siullertut Villads Villadsenip taalliaani “Qeqertat pingaarnersaraatsit”-mi oqaatsit assilialersuutillu atorneqartut misissussavakka, aappaatullu <errorort correct="Aqqaluk" errorinfo="prop,orto,old,rk-qq">Arkaluk</errorort> Lyngep taalliaa “Takusiuk nunarput” taallamut siullermut sanilliutissallugu</p>
    <p>“Qeqertat pingaarnersaraatsit” Villads Villadsenip taalliaraa, erinarsoqatigiillu Qissiat cd saqqummersitaannit taallaq tigusaavoq. Villadsip taallaq allakkamiuk <errorort correct="qularnanngitsumik" errorinfo="dial,tt-ts">qularnanngittumik</errorort> nuna nittarsaassani Qeqertarsuaq ataqqillugu misigissuseqarfigalugulu saqqummiuppaa, tamanna oqaatsit atugaasa ataqqinnippaluttut ajunngitsuinnavimmik <errorort correct="kusaginnittumillu" errorinfo="dial,ng-g">kusanginnittumillu</errorort> nipeqartut qularnaarpaat. Taallaq atuarlugu versip siulliup aallartinnera “Qeqertat pingaarnersaraatsit pinnivissoq Qeqertarsuaq. Alutornartut annersaraatsit tikeraanut pingaartorsuaq!”, naqissuseereerpoq taallami Qeqertarsuaq allanit tamanit inorneqartussanngorlugulusooq inissinneqartoq. Versit aappaanni “qaqqat qaavi moriittorasaartut qaallorimmik nasarsimasut” assilialersuutaavoq, tassami qaqqat nasarsimatinneqarmata, natsamik nasarsimanatik, kisiannili apummik qalleqqaneqarnerminni aputinik nasarsimasutut isikkoqartinneqarlutik. Taallap nanginnera “..soorlumi nerrivissuit tassa qaqqorimmik ulissimasut” assersuussineruvoq, isumaqartitaallunilu (<errorlang correct="dan">symbol</errorlang>. Tassami qaqqat aputinik ulissimasut nerrivissuarmut qalilimmut assersuunneqarput, kisiannili aamma isumaqartitaalluni (<errorlang correct="dan">symbol</errorlang>, qeqertarsuup pinngortitaa  uumasunik, paarnanik, kuannernik allanillu inuussutissanik/nerisassanik peqangaarmat nerrivissuartut isumaqartinneqarsinnaalluni. Versit tallimaanni taalliortup qeqertat allat eqqartuleramigit <errorlex correct="akaarinninngitsumik" errorinfo="foreign">negativimik</errorlex> eqqartorpai,  nallersuunnissaminnut ajukkunnerarlugit, anneruniarnissaminnullu pissaqannginnerarlugit. Versit pingajuanni assilianngortitsineq erserpoq mallit sissamut qaartarusaartut  inoroorsaartillugit oqartinneqarmata “Tikilluarit!”, naak mallit taamak nipeqanngikkaluartut, saneqquttunut tikikkusulersitsinerat ersersinniarneqarpoq, kiisalu immaqa inuttaasut tikiffigalugit tikilluaqqusaasutut misiginarnera <errorort correct="assilianngortillugit" errorinfo="typo,0-git">assilianngortillu</errorort> mallit taamak oqartinneqarlutik. Taallap ingerlanerani oqaluttuatoqqamik iserfigisaqallatsiarneranik ersertoqarpoq (<errorlang correct="dan">intertekstualitet</errorlang> versi kingullerpaami “-Perloqqullutit maanngaassaraatsit qaannat marluk <errorort correct="qimarnullutit" errorinfo="phon,rng-rn">qimarngullutit</errorort>”, tassanimi iserfigillatsiarneqarmat Qeqertarsuaq pillugu oqaluttuaq; qaannat marluk <errorort correct="naalungiarsuup" errorinfo="dial,hypcorr,g-ng">naalugiarsuup</errorort> nujaanik allunaasalerlutik Qeqertarsuaq kalillugu avalatsikkaat piniarnerminni <errorort correct="ajoqutigigamikku" errorinfo="dial,ng-g">ajoqutigingamikku</errorort>. Taalliortup taanna oqaluttuaq iserfigillatsiariarlugu nangippoq “Niaquussasutit naluaatsit tamanit nersugaassallutit”, tassani “niaquussasutit” isumaqartitaasinnaavoq niaqorummut, niaqorut kunngikkormiutut isumaqarluni, taamaasilluni Qeqertarsuaq “naalakkatut” akimasuutut inissillugu. Taamaasilluni taalliortup oqaluttuaq taanna isornartorsiullatsiarpaa, Qeqertarsuaq perloqqullugu avalatsinneqarsimanera, kisiannili kingorna tamanit kusanarninngorlunilu akimanerulertutut inissippaa. (ass. <errorlex correct="qeerlutuuararnaq" errorinfo="foreign">grimme ælling</errorlex>?) Taalliortup misigissutsiminik saqqummersitsilluni taalliornera erserpoq, taallap naalernerani taalliortup naggasiutiminut ilanngullugu allammagu “Nuannaraakkit, asavakkit pilluarnermik kissaappagit!”. Naggasiutimini “Maani imaani pinnequtaagit qalipakkatut pinnersutut”, Qeqertarsuaq assersuuppaa qalipakkamut pinnersumut, tassami ungataaniit isigalugu qeqertarujussuaq pisuussuterpassuarnik ulikkaartoq, kusanartorlu assersuunneqarsinnaammat qalipakkamut pinnersumut, tassali kusanangaarmat.   Sanilliussineq Villads Villadsen taalliamini “Qeqertat pingaarnersaraatsit”-mi nuna saqqummiussani <errorort correct="kusanartumik" errorinfo="typo,t-0">kusanartutmik</errorort> ataqqinnittumillu saqqummiuppaa. Akerlianilli <errorort correct="Aqqaluk" errorinfo="prop,orto,old,rk-qq">Arkaluk</errorort> Lynge taalliamini “Takusiuk nunarput”-mi <errorort correct="Kalaallit Nunaat" errorinfo="prop,min-cap">kalaallit nunaat</errorort> tanngassimaarutissartaqanngitsumik saqqummiuppaa. Taalliaminimi kalaallit pigisaat tanngassimaarutigisartagaallu <errorort correct="taakkartorpai" errorinfo="phon,ai">taakkartorpaai</errorort>, taamaaseriarlunilu kalaallit kaasimaartut atisarluttullu taakkartorlugit, tanngassimaarutissaagaluit tanngassimaarutissaannginnerarlugit, taama kalaallit <errorort correct="atugarliortigitillugit" errorinfo="dial,ng-g">atungarliortigitillugit</errorort>.  Villadsip pinngortitaq allanit tamanit pingaarnerutillugu saqqummiullugu taalliaraa, <errorort correct="Aqqaluk" errorinfo="prop,orto,old,rk-qq">Arkaluk</errorort> Lyngep kalaallit <errorort correct="atugarliortut" errorinfo="dial,ng-g">atungarliortut</errorort> (atisarliortut imerajuttullu), arlalitsigullu meeqqat pinngortitamit salliullugit <errorort correct="saqqummiuppai" errorinfo="phon,ai">saqqummiuppaai</errorort>. <errorort correct="Aqqaluk" errorinfo="prop,orto,old,rk-qq">Arkaluk</errorort> Lynge’<errorort correct="Lyngep" errorinfo="prop,apos-0">p</errorort> innutaasut pinngortitamiit salliutinniarneranut <errorort correct="peqqutaaqataagunarpoq" errorinfo="dial,ng-g">peqqutaaqataangunarpoq</errorort>, siornatigut ICC’<errorort correct="ICC-mut" errorinfo="abbr,apos-hyph">mut</errorort> ilaasortaallunilu psykologitut atorfeqarnikuunera. Villadsip taalliamini Qeqertarsuit isornartoqartinngiivippaa, <errorort correct="ajoqutigisinnaasai" errorinfo="phon,ai">ajoqutigisinnaasaai</errorort> soorlu avalassimanini pissutigalugu tikiffigissallugu imarlukkajunnera eqqaanngilaa, taamaasillunilu inornartorujummut inissillugu. <errorort correct="Aqqaluk" errorinfo="prop,orto,old,rk-qq">Arkaluk</errorort> Lyngelli nunatta <errorort correct="ajortortai" errorinfo="phon,ai">ajortortaai</errorort> <errorort correct="tulleriiaatiinnavillugit" errorinfo="phon,a,2-1">tulleriiaatiinnaavillugit</errorort> <errorort correct="uparuarpai" errorinfo="phon,ai">uparuarpaai</errorort> isornartorsiorlugit, tassanilu qallunaaluarnera aamma erserpoq, taakku atugarissaartuummata <errorort correct="atugarliortunullu" errorinfo="dial,ng-g">atungarliortunullu</errorort> ikiuutinngimmata <errorort correct="isornartorsiorpai" errorinfo="phon,ai">isornartorsiorpaai</errorort>, soorlulu qallunaat pisuutinneqaannarpaluttut kalaallit <errorort correct="atugarliornerannut" errorinfo="dial,ng-g">atungarliornerannut</errorort>. Taallarmi qallunaalualeruttornerup nalaani <errorort correct="1974-imi" errorinfo="num,0-i">1974-mi</errorort> allagaavoq, 1950-<errorort correct="1950-60-ikkunnilu" errorinfo="num,apos-hyph;num,0-i">60’kkunnilu</errorort> sanaartupiloornerit, nunaqarfinniit illoqarfinnut nutsernerit, imigassaq, <errorort correct="qallunaanngorsagaanerlu" errorinfo="dial,ng-g">qallunaanngorsangaanerlu</errorort> qallunaat tikeralerneranniit pilertupallassimapput kalaallinut ajornartorsiutinut saatsitsillutik.  Villadsip assilialersuutini atukkamini pinngortitap peqassusersua nerrivissuartut allaat saqqummiuppaa, <errorort correct="Aqqaluk" errorinfo="prop,orto,old,rk-qq">Arkaluk</errorort> <errorort correct="Lyngelli" errorinfo="prop,hyph-0">Lynge-lli</errorort> nunatta sikua <errorort correct="whiskymik" errorinfo="cap-min;loan,hyph-0">Whisky-mik</errorort> aakkiartortutut assilialersuutigivaa, imerajuttoqarpallaarnera uparuarlugu. Villadsip taalliamini Qeqertarsuaq kusanarnerpaatut saqqummiuppaa, taamaakkaluartorli <errorort correct="taalliarisimasai" errorinfo="phon,ai">taalliarisimasaai</errorort> allat qiviaraanni, assersuutigalugu Qasigiannguit aamma kusanartumik taalliarinikuuaa, tamanna ersersitsiinnarunarpoq Villadsip taalliortutut pisussaaffigimmagu kusanartumik taalliorniaruni isornartoqanngiiviusartumik taalliornissani.  <errorort correct="Aqqaluk" errorinfo="prop,orto,old,rk-qq">Arkaluk</errorort> Lynge’<errorort correct="Lyngelli" errorinfo="prop,hyph-0">lli</errorort> kalaallinut eqeersaasumik taalliornermini isornartorsiuinissani pisussaaffigaa, takutinniaruniuk ilumut aaqqiisoqartariaqartoq. Taallaq <errorort correct="mumingasumik" errorinfo="dial,hypcorr,g-ng">mumigasumik</errorort> paasisassaavoq (<errorlang correct="dan">ironi</errorlang>, taalliortup taallaq paquminartuutillugulu allanikkajaamik allakkamiuk kalaallinik maluginiarneqarnerunissaa <errorort correct="anguniarsimassavaa" errorinfo="dial,ssa">anguniarsimassuaa</errorort>, taamaalillunilu kalaallit imminnut takulerunik, ajornartorsiutitillu paasilerunikkit oqallisilernissaat angusinnaallugu. Qulequtaanilu allaqqasunut ilaavoq “takornarianut pilerisaarut”, taamaasillutik kalaallit kamalissapput nunartik taamannak saqqummiunneqarmat, aaqqiiviginialerlugulu. Naatsumik oqaatigalugu Villads Villadsenip taalliaa <errorlex correct="akaarinnittorujuuvoq" errorinfo="foreign">positiverujuuvoq</errorlex>, akerlianillu <errorort correct="Aqqaluk" errorinfo="prop,orto,old,rk-qq">Arkaluk</errorort> Lyngep taalliaa <errorlex correct="akaarinninngitsorujuulluni" errorinfo="foreign">negativerujuulluni</errorlex>.</p>
  </body>
</document>
