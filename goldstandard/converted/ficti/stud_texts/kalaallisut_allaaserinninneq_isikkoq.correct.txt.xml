<document xml:lang="kal" id="no_id"><header><title>Kalaallisut allaaserinninneq Isikkoq</title><genre code="ficti"/><author><unknown/></author><year>2010</year><place>Aasiaat</place><wordcount>389</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Kalaallisut allaaserinninneq Isikkoq</p>
<p>Uani allaaserisami najoqqutaq isikkoq samminiarpara, tassanilu najoqqutani Margrethe aamma Bussimi naapinneq-mi inuttaasut ilisaritinneqarneranni oqaatsit sunniutitut atorneqartut misissussavakka sanilliullugillu. Sanilliunneranilu isummerfigissallugit.</p>
<p>Margrethe: Najoqqutaq Villads Villadsenip atuakkiaa Margrethe 1995-imi saqqumersumit <errorort correct="tigulaagaavoq" errorinfo="dial,ng-g">tingulaagaavoq</errorort>. Margrethe atuakkami inuusuttunnguatut kusanartutut <errorortreal correct="minguitsutullu" errorinfo="dial,tt-ts">minguittutullu</errorortreal> <errorort correct="saqqummiunneqarpoq" errorinfo="typo,n,1-2">saqqummiuneqarpoq</errorort>, tamanna takuneqarsinnaavoq isikkuata oqaluttuarineqarnerani, oqaatsillu atorneqartut qiviarneranni. Margrethe sukkulaajusanik angisuunik iseqarpoq, qimeriarsuaqarlunilu. Amia qaqoqaaq, kiinanngualu iluserilluinnarluni, uluaalu sinngoqqallutik. <errorort correct="Kigutai" errorinfo="dial,ng-g;phon,ai">Kingutaai</errorort> qaqqoriit, sigguilu issulaartut <errorort correct="aappillarittut" errorinfo="phon,a,2-1">aappillaarittut</errorort>, ipumminganngitsut. Issaqarpoq, tulluarilluakkaminik, nujaalu sukkulaajusaallutik. Inooqatikkuminartuuvoq, ikinngutikkuminarluni, qiimasuullunilu. Atuakkiortup Margrethe kusanartumik saqqummiuppaa, sunartanngua tamaat ajortortaqartinnagu.  Oqaatsit <errorlex correct="akaarinnittut" errorinfo="x">positivit</errorlex> atorneqarput, soorlu kusanartoq, qiimasoq, qungujulasoq, uiguutillu –nngua, -suar atorneqarput. Tassani –suar <errorlex correct="akaarinnittutut" errorinfo="x">positivitut</errorlex> atorneqarpoq, oqaatigineqarmat qimeriarsuaqartoq, qimeriarsuarnik oqarneranut pissutaavoq kusanangaarmata pikkunarpaluttumik oqaluttuarimmagit.  Oqaluttuartup kusanartingaaramiuk qungujunnera aasalersup seqernanut nuisumut assersuuppaa, illarnera upernalaami nunap iluani kuuppaluttarnertut tusarnertigitillugu. Minguinneranut ersiutaavoq oqaluttuartup oqaatigimmagu Margrethe <errorort correct="17-iliigami" errorinfo="num,apos-hyph;num,0-i;dial,ng-g">17’liingami</errorort> soorlu ”manniarannguaq qalipaarlugu”. <errormorphsyn correct="Tassami mannik qalannikoq qalipaajaraangatsigu qaqortuinnaalluni manittuinnaasarpoq" errorinfo="x">Tassami mannik qalannikoq qalipaajaraangatsigut qaqortuinnaalluni manittuinnaasarpoq</errormorphsyn>, <errorort correct="mingoqarpasigani" errorinfo="dial,ng-g">mingoqarpasingani</errorort>. Aammattaaq sapakkatut kusanarnersaalluni akisunersaalluni pinnernerpaatut oqaatigaa, tassani oqaatsit atugaasa inornartutut inissippaat, soorlu kusanangaarmat tamanit <errorort correct="anguneqarsinnaanngitsoq" errorinfo="dial,tt-ts">anguneqarsinnaanngittoq</errorort>. Allaammi Margrethe <errorort correct="inornartingaaramiuk" errorinfo="dial,hypcorr,g-ng">inornartigaaramiuk</errorort> utoqqarnut nikallulersunut ukiualunnik inuusullinartutut inissippaa.</p>
<p>Katrine (Bussimi naapinneq): Najoqqutaq Maaliaaraq <errorort correct="Vebækip" errorinfo="prop,apos-0">Vebæk’ip</errorort> atuakkiaa ”Bussimi naapinneq” <errorort correct="1981-imi" errorinfo="num,0-i">1981-mi</errorort> saqqummertumit tigulaagaavoq. Najoqqutami inuttaq saqqummiunneqartoq arnaavoq kalaaleq <errorort correct="Katrinemik" errorinfo="prop,apos-0">Katrine’mik</errorort> atilik.  Oqaluttuartup Katrine kusanartutut maligassatullu saqqummiutinngilaa, tassami Katrine imerajuppasittutut imminullu <errorort correct="paarerpasinngitsutut" errorinfo="dial,tt-ts">paarerpasinngittutut</errorort> saqqummiunneqarpoq. Imminut paarerpasinnginneranut ersiutaavoq <errorort correct="kiinaa" errorinfo="typo,i,1-2">kinaa</errorort> pullalluni aappalukujummat, nuuttooqqalluni, imerajuppasillunilu. Atisaatiguttaaq takuneqarsinnaavoq, atisaami ulluinnarnut naleqqutinngillat. Kjoleqarpoq nuilaatigut ammanertuumik, kimmikkaanillu støvleqarluni. Pinnerani ersinangajappoq, qungujulanera silanngajaartumut eqqaanarneruvoq. Peqqissaartuunnginneranut ersiutaasunut ilaavoq, inummut nalusaminut pulaarluni illup iluani cigaretti qamitaq pujortarmagu.  Oqaluttuartup oqaatsit <errorort correct="atugai" errorinfo="phon,ai">atugaai</errorort> <errorlex correct="akaarinninngitsuupput" errorinfo="x">negativiupput</errorlex>, nalornerpasillutillu. Oqaatsit <errorlex correct="akaarinninngitsut" errorinfo="x">negativit</errorlex> <errorort correct="atorneqartut" errorinfo="typo,0-a">atorneqrtut</errorort> ilaat tassaapput <errorort correct="qiasunngusoq" errorinfo="typo">qiasunnisoq</errorort>, qasoruloortoq, imeruloortartoq (imerajuttoq), <errorort correct="iluserinngitsoq" errorinfo="dial,tt-ts">iluserinngittoq</errorort>, silanngajaartoq, ersinangajattoq.  Nalornerpasinneranut ersiutaapput uiguutit –kujuttoq aammalu  -ngajattoq atukkajummagit, soorlu oqaatsit <errorort correct="atorai" errorinfo="phon,ai">atoraai</errorort> qungujulakujuttoq, siaakujussimasoq, ersinangajappoq. Aammattaaq oqaatsit pikkunasaarisut <errorort correct="atorpai" errorinfo="phon,ai">atorpaai</errorort>, tassanilu uiguut –ruloor atorpaa, soorlu qasoruloortoq, imeruloortartoq.</p>
<p>Sanilliussineq: Najoqqutani inuttaasut Margrethe aamma Katrine imminnut akerleriilluinnartuupput. <errorort correct="Margrethemi" errorinfo="prop,apos-0">Margrethe’mi</errorort> saqqummiunneqarpoq, minguitsutut kusanartutut <errorort correct="maligassiusutullu" errorinfo="dial,ng-g">malingassiusutullu</errorort>. Akerlianilli Katrine imminut <errorort correct="paarerpasinngitsoq" errorinfo="dial,tt-ts">paarerpasinngittoq</errorort>, kiinaa pinnerani pullattoq, imerajuppasittorlu. Margrethe saqqummiunneqarami inornartutut inissinneqarpoq, ajortortaqanngivissorlunilu. Soorlumi ukiap seqernanut nuisumut assersuunneqartoq, allaallu oqaatigineqarluni utoqqaat nikallulersut ukiualunnik <errorort correct="inuutsatsittarpai" errorinfo="dial,tt-ts;phon,ai">inuuttatsittarpaai</errorort>, pilluarnerulersillugillu. Katrineli saqqummiunneqarpoq <errorort correct="ajunngitsortaqanngitsumik" errorinfo="dial,tt-ts">ajunngittortaqanngitsumik</errorort>, inuttaalu allaat silanngajaarpasingajattutut, ersinangajattutut, imerajuttoorpasittutullu oqaatigineqarluni. Margrethep <errorort correct="pisatai" errorinfo="phon,ai">pisataai</errorort> tamarmik imminnut tulluartuupput, kusanarlutillu, inuttaalu sapakkamut akisunersaalluni kusanarnersamut assersuunneqarpoq. (Katrineli atisaat ulluusumut <errormorphsyn correct="Katrinelli atisai ulluusumut tulluutinngillat" errorinfo="x">tulluutinngillat</errormorphsyn>, pinnersaataa nuuttooqqalluni, kiinaa pinnerani, <errorortreal correct="allaammi" errorinfo="typo,a,2-1">aallaammi</errorortreal> oqartoqarsinnaapajaarpoq atortittartunut eqqaanangajattoq, imaaliallaannaq pineqarsinnaalluni. Oqaluttuartup Margrethe tulluusimaarutigerpasillugu maligassatullu inissippasillugu oqaluttuaraa, Katrinemilli oqaluttuartup Katrine pakatsissutigerpasittutut saqqummiuppaa soorlumi oqartoq ”Takorloortagara kiinaq aliasuppasittoq soorlu asanassasoq (…) Maanna takusara allaalluinnarpoq. Kiinaa pinninngilaq. Ersinangajappoq.” Assigiissutituaalli tassaavoq tamarmik <errorort correct="arnaagamik" errorinfo="dial,ng-g">arnaangamik</errorort> kalaallit. Maaliaaqqap <errorort correct="1981-imi" errorinfo="num,apos-hyph;num,0-i">1981’mi</errorort> kalaallit arnat <errorort correct="Katrinetut" errorinfo="prop,hyph-0">Katrine-tut</errorort> ittut paqumigineqaraluartut paqumiginagu saqqummiuppaa, ilaatigut kalaallit Danmarkimut katikkiartoraluartut kingunerisartagaat saqqummiullugit. Villadsillu Margrethe <errorort correct="1995-imi" errorinfo="num,apos-hyph;num,0-i">1995’mi</errorort> siuariartuleruttornerup nalaani maligassatut inissillugu saqqummiuppaa.</p>
</body></document>
