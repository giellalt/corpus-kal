<document xml:lang="kal" id="no_id"><header><title>Ane Hansen: AGF-ip ingerlanera malinnaaffiginikuuarput</title><genre code="news"/><author><person firstname="Nukappiaaluk" lastname="Hansen" sex="unknown" born="" nationality=""/></author><year>2013</year><place>Nuuk</place><wordcount>173</wordcount><conversion_status type="correct"/><availability><free/></availability><origFileName>http://sermitsiaq.ag/kl/node/148871</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Ane Hansen: AGF-ip ingerlanera malinnaaffiginikuuarput Naalakkersuisut Arctic Green Foodimut malinnaanngippallaarsimasutut Atassutip isornartorsiuinera, politikkikkut akisussaasup Ane Hansenip ilumuunnginnerarpaa</p>
<p>- Soorunami Arctic Green Foodip inissisimanera malinnaaffigaarput, suliffeqarfimmi sullissinermut isumaqatigiissuteqarfigigatsigu.</p>
<p>Piniarnermut Aalisarnermut Nunalerinermullu politikkikkut akisussaasoq IA-mit Ane Hansen oqarpoq.</p>
<p><errormorphsyn correct="Taama akissuteqarpoq ataasinngornermi Atassummit Ove Thomassenimit sakkortuumik Naalakkersuisunut isornartorsiuereernermigut" errorinfo="x">Taama akissuteqarpoq ataasinngornermi Atassummit Ove Thomassenimit sakkortuumik Naalakkersuisunut isornartorsiuereerneratigut</errormorphsyn>.</p>
<p>Atassut tunuliaqutaralugu politikkeri isumaqarmat Naalakkersuisut Arctic Green Foodip inissisimaneranut malinnaanerusariaqarsimagaluartut.</p>
<p>Malinnaaffigilluarneqarpoq Suliffeqarfilli februaarip 28-ani akiliisinnaajunnaarluni matusariaqalersoq malinnaarfigilluarneqartoq Ane Hansen nassuiaavoq.</p>
<p>- Suliffeqarfimmut piumasarinikuuarput ukiumut marloriarlutik nalunaaruteqartassasut. Sullissinissamik isumaqatigiissummi arlaannik pissusissamisut ingerlasoqanngikkaangat suliffeqarfik nalunaarfigisarparput ajornartorsiut iluarseqqullugu. Assinganik suliffeqarfimmut taama isiorpugut, Ane Hansen <errorlang correct="url">Sermtsiaq.AG-mut</errorlang> apersorneqarnermini oqarpoq.</p>
<p>Politikkikkut akisussaaffimminiilluni suliffeqarfiup nunaqarfinni <errorort correct="aaqqissuussaani" errorinfo="typo,u,1-2;typo,a,1-2">aaqqissussani</errorort> siuariartortoqanngitsut takuaa.</p>
<p>- Sullissinissamut isumaqatigiissummi allaqqavoq nunaqarfinni tunitsivinnik ammaassuisoqassasoq, taamaattoqanngimmallu siulersuisut saaffigaagut.</p>
<p>Pisaqartoqarpianngilaq Jacob Abelsenip qaqilernikuuaa ilaqutariit <errorort correct="200-t" errorinfo="num,u-0">200-ut</errorort> Arctic Green Foodip akiliisinnaajunnaarluni matuneranut eqqugaasut. Kisitsilli taama annertutiginngitsoq Ane Hansenip oqaatigaa.</p>
<p>- Oqaatiginiarneqarpoq ilaqutariit <errorort correct="200-t" errorinfo="num,u-0">200-ut</errorort> eqqorneqartut, tamannali ilumuunngilaq. Kvartalimi kingullermi takusinnaavarput aalisartut piniartullu 32-t pisaminnik Arctic Green Foodimut tulaassisimasut, suliffeqarfimmilu sulisut 36-ullutik. <errorort correct="Tulaassuisimanerni" errorinfo="typo,u-i">Tulaassuisumanerni</errorort> annikitsuinnarmik Arctic Green Foodimut tulaassisoqarsimasoq takusinnaavarput.</p>
<p>- Uannut pingaarnersaavoq aalisartunut, piniartunut akissarsiortunullu siunissami qaninnerpaami aaqqiisoqassasoq â€“ ajortuliortunik ujarlernermiit suliarerusunneruakka</p>
</body></document>
