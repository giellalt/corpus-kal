<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Aluminiuliorfissaq pillugu paaserusutat</title>
    <genre code="news"/>
    <author>
      <person firstname="Mads" lastname="DollerupScheibel" sex="m" born="" nationality=""/>
    </author>
    <translator>
      <person firstname="M" lastname="Berthelsen" sex="unknown" born="" nationality=""/>
    </translator>
    <translated_from xml:lang="dan"/>
    <year>2008</year>
    <place>Nuuk</place>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!Sermitsiaq02_2008 10-1.</p>
    <p>Aluminiuliorfissaq pillugu paaserusutat.</p>
    <p>Peqqinnissamut tunngasortai kommunalbestyrelsip oqallisigitikkusuppai.</p>
    <p>All. Mads <errorort correct="Dollerup Scheibel" errorinfo="typo,cmp,1-2">DollerupScheibel</errorort> Nutserisoq. M. Berthelsen.</p>
    <p>Aluminiuliorfik innuttaasut peqqissusiannut qanoq sunniuteqassava? Apeqqutit tamakkua akineqarnissaat kommunalbestyrelsimi ilaasortap Karen M. Lyngep, Demokratit, kissaatigaa. Aluminiuliorfissaq pillugu innuttaasunik marlunngornermi januarip arfineq pingajuanni ataatsimiititsinerup kingorna apeqqutinik tamakkuninnga saqqummiussivoq. Kommunini inissiiviusinnaasuni Nuummi, Maniitsumi Sisimiunilu innuttaasut piffissami matumani ataatsimiitinneqartaqattaarput. Uangattaaq allatulli akileraarutissanik isertitsissutaasinnaasunik suliffissarpassuaqalernissaa nuannaarutiginikuuara. Massakkorpiarli aningaasartaanut tunngasut kisimik sammineqarpallaaqaat. Taannali pilersinneqassappat akuiaaffiup innuttaasut peqqissusiannut avatangiisinullu sunniutigisassai aamma paasisariaqalerpavut, Karen M. Lynge oqarpoq. Taanna kommunip Teknik Avatangiisillu pillugit Ataatsimiititaliaani ilaasortaavoq, taamaalillunilu Kalaallit Nunaanni taamaattuliortoqassappat <errorort correct="kingunerisinnaasaanik" errorinfo="deriv,sin-0">kingusinnerisinnaasaanik</errorort> paasiniaasunut ilaalluni aluminiuliorfimmut Norgemiittumut paasiniaasunut ilaasimalluni. Karen M. Lyngep tassunga atatillugu Amerikamiut aluminiuliorfiussuannit Alcoameersut innuttaasunik ataatsimiititsinermi tassunga tunngatillugit akissutigisaat naammaginartinnginnerarpai.</p>
    <p>Misissorneqarput.</p>
    <p>Pilersaarusiornermut pisortap Miki R. Lyngep Namminersornerullutik Oqartussat suliffiutaannit Greenland Developmentimeersup, aluminiuliorfiliornissamut atatillugu namminersornerullutik oqartussanik sullissisuusup, <errorort correct="tamatuma" errorinfo="pron,infl">tamatumap</errorort> inuit peqqissusiannut avatangiisinullu kingunerisassai puigorneqarsimannginnerarpai. Peqqissutsimut avatangiisinullu tunngasut pisortanit, tassalu Avatangiisinut, Pinngortitamut Peqqinnermullu Pisortaqarfimmit misissuiffigineqarput. Greenland Development taamaallaat inuiaqatigiinnut aningaasaqarnermullu tunngasunik misissuivoq, Miki R. Lynge tikkuaavoq. Peqqissutsimullu tunngasut Alcoa suleqatigalugu nalunaarsorneqarnerarpai, suliffeqarfik ilaatigut sulisut <errorort correct="peqqissusaannut" errorinfo="typo,con,ss-s">peqqissussaannut</errorort> tunngasunik paasissutissiisarluni. Namminersornerullutik oqartussat ilaatigut avatangiisinut tunngasunik nalilersuisimapput, ilaatigut aluminiuliorfiliornissap peqqissutsimut sunniutigisinnaasai nalilersorsimallugit. Nalunaarusiaq ugguuna pissarsiarineqarsinnaavoq <errorlang correct="url">www.aluminium.gl</errorlang></p>
    <p>
      <errorlang correct="url">mads@sermitsiaq.gl.</errorlang>
    </p>
  </body>
</document>
