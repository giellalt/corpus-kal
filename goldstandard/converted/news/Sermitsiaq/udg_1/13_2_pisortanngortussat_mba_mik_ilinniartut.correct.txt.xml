<document xml:lang="kal" id="no_id"><header><title>Pisortanngortussat MBA-mik ilinniartut</title><genre code="news"/><author><person firstname="Erik" lastname="Holmsgaard" sex="m" born="" nationality=""/></author><translator><person firstname="M" lastname="Berthelsen" sex="unknown" born="" nationality=""/></translator><translated_from xml:lang="dan"/><year>2008</year><place>Nuuk</place><wordcount>156</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!Sermitsiaq02_2008 13-2.</p>
<p>Pisortanngortussat MBA-mik ilinniartut.</p>
<p>All. Erik Holmsgaard Nutserisoq. M. Berthelsen.</p>
<p>Kalaallit pisortassatut piukkunnaatillit qulit februaarip naanerani tuluit pigisaanni <errorlang correct="eng">Henley Management Collegemi</errorlang> MBA-mik ilinniarlutik aallartissapput. Kalaallit pisortat ilinniaqatigiissussat aappassaat <errorlang correct="eng">Henleysimi</errorlang> MBA-mik ilinniarlutik aallartittussanngorput, ilinniaqatigiittussanilli pissarsiniarneq ajornakusoorsimavoq, <errorlang correct="eng">Henley Management Collegemi</errorlang> <errorort correct="direktøri" errorinfo="typo,r-t">direkrøri</errorort> Leif Bergman taama ilisimatitsivoq. – Kalaallit Nunaanni tusagassiuutitigut atuarneqarsinnaasutut kalaallit qaffasissumik ilinniagaqartarnissaat sukataarunneqarpoq, tassanilu <errorlang correct="eng">Henleysip</errorlang> pisortassanik <errormorphsyn correct="nunanit tamaneersunik" errorinfo="x">nunani tamaneersunik</errormorphsyn> ilinniartitsisarnera soqutigineqalersimavoq, Leif Bergman oqarpoq. Kalaallit pisortassatut ilinnialersussat qulit ilinniarnissartik aallarnerlugu februaarip naanerani Tuluit Nunaanni Henleyiliaqatigiissapput. Tassani »pisortatut eqqarsarneq« sammineqassaaq, ilinniarnertilli Kalaallit Nunaanniiginnarlutik ingerlatissavaat. Ukiumut ataasiaannarlutik ilinniarfimmukartarlutik ilinniagassat sinneri allat tamaasa angerlarsimaffimminniiginnarlutik mailikkut internetikkullu ingerlattassavaat Henleyimi professorinit tikeraarfigineqartaannarlutik. Leif Bergmanip tuluit professorit Kalaallit Nunaannut <errorort correct="tikeraarniutiinnavittarnerarpai" errorinfo="phon,a,2-1">tikeraarniutiinnaavittarnerarpai</errorort>. Ilinniartitsisut pikkorissorsuit silarsuarmut angalasarnermik sungiussilluarsimasuugaluarlutik Kalaallit Nunaat suli alutornarluinnartutut isigigamikku. Ilinnialersussat namminersortut pisortallu suliffiutaanneersuullutillu namminersornerullutik oqartussaneersuupput. Namminersornerullutilli oqartussat <errormorphsyn correct="suliffeqarfiutaasa anginerit ilaasa" errorinfo="x">suliffeqarfiutaasa angineri ilaasa</errormorphsyn> <errorlang correct="eng">Henley</errorlang> massakkut nakerinngikkallarpaat. Kalaallit MBA-mi ilinniartut siulliit januar 2006-imi aallartipput, soqutiginnilluartullu 14-it taakkua ilinniarnertik pilersaarutit malillugit ukiup matuma ingerlanerani naammassissavaat. Ilinniarneq ingerlalluarsimavoq; ilinniagaqartullu amerlanersaat ilinniarnermik ingerlanerani atorfimminni qaffatsinneqarsimapput.</p>
<p><errorlang correct="url">erik@sermitsiaq.gl.</errorlang></p>
</body></document>
