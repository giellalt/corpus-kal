<document xml:lang="kal" id="no_id"><header><title>Sikuniaraluartoq aalisarneq ingerlaannarpoq</title><genre code="news"/><author><person firstname="Noah" lastname="Mølgaard" sex="m" born="" nationality=""/></author><translator><person firstname="M" lastname="Berthelsen" sex="unknown" born="" nationality=""/></translator><translated_from xml:lang="dan"/><year>2008</year><place>Nuuk</place><wordcount>246</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!Sermitsiaq02_2008 15-1.</p>
<p>Sikuniaraluartoq aalisarneq ingerlaannarpoq.</p>
<p>Naak Ilulissat avataanni qaqutigoortumik sikuniaraluartoq Royal Greenlandip tunisassiornini aalisartullu aalisarnertik ingerlatiinnarpaat.</p>
<p>All. Noah Mølgaard Nutserisoq. M. Berthelsen.</p>
<p>Ilulissaniit Qeqertarsuup tungaanut isikkivik qangamut, Qeqertarsuup Tunuani qimussertoqarsinnaasarneranut, eqqaanarpoq. Taamaavissunngilarli. Siku issutsissimanngimmat aalisarneq unitsinneqanngilaq Royal Greenlandillu januarip naalernerani umiarsuarmik pajuttumik Qeqertarsuup Tunualiartitsinissani pilersaarutigaa. Qanorli ikkumaarnerpoq. Sikujumaarnersoq anoriluunniit saqeriarpat Ilulissat imaroqqikkumaarnersut nalunarluinnarallarpoq. Uanga kingulleq ilimagineruara, aalisartoq Jeremias Jensen (Jaajooq) Ilulissani siku pillugu oqarpoq. Sapaammi januarip arfernanni TV Aviisikkut Ilulissat avataat imaanerarneqarpoq. Assilli taakku ukiarmi juullilernerani issilivissunngikkallarneranili assilisaasimapput. Issi sikuniarneralu pissutigalugit umiarsuaatileqatigiiffiup Disko Line A/S-ip, Qeqertarsuup Tunuani umiarsuatigut angallassisartuusup, angallassisarnini unitsikkallarsimavaa.</p>
<p>Raajaqarluarpoq.</p>
<p>Umiatsiaaqqanut allaat suli Ilulissat avataanni angallapput, piniartut puisinniartarlutik allaat Qasigiannguit imartaannut pisarlutik. Immap sikua nutaaq aalisariutit anginerusut artunnginnamikku aserortertarpaat, aalisartullu raajaqarluarnerarpaat. Angallatit arlallit raajanik ulikkaavissimallutik Ilulissanut tikinnikuupput, Jeremias Jensen nammineq aamma aalisariutaateqartoq unnersiorpoq. Royal Greenlandillu tunisassiorneranut pilersaarutit, <errorlex correct="qanoq tulaassuisoqartiginissaa" errorinfo="x">tulaassisoqassasusia</errorlex> najoqqutaralugu aaqqissuunneqartartut, suli allanngortinneqanngikkallarput. Siku taama saatsigisoq aalisarnermut akorngutaanngimmat Ilulissani raajaleriffiup tunisassiornera ingerlaannarallassaaq. Pissutsit ullumikkutut ikkallartillugit qaleralinnik Qasigiannguanut tulaassuineq ingerlaannarallassaaq Uummannallu kangerlua aamma suli sikunikuunngilaq, Royal Greenlandimi paasissutissiisartoq Sofia Geisler oqarpoq. Naak ilaasunik angallassisarneq ukiuunerani unitsinneqarsimagaluartoq taamaattoq Royal Arctic Line umiarsuarmik januarip naalernerani Qeqertarsuup Tunuanukartitsinissamik pilersaaruteqarpoq. Sikuniarnerani ulluni tulliuttuni qanoq isikkoqarumaarnersoq suli oqaatigineqarsinnaanngikkallarpoq. Anori saqeriarpat siku ullualunnguit ingerlanerinnaanni avalassinnaavoq. Issinnerulissappalli sikuissorsinnaavoq taamalu umiarsuarfigineqarsinnaajunnaassalluni, Royal Arctic Linep niuernermik ingerlatsinerani pisortaq Ivalu Egede oqarpoq.</p>
<p>Pisisartut akilissavaat.</p>
<p>Sumiiffimmili, ukiup taamaalinerani nalinginnaasumik sikusimasartumi qaammammik ataatsimik sioqqutsilluni umiaqartitsinissamik pilersaarusiornissaq nalorninartoqanngitsuunngilaq. Aalajangertariaqarnikuuarput umiarsualivimmut allamut usingiartariaqalersinnaanermut pisisussat akilertariaqassagaat, Ivalu Egede oqarpoq. Aalisartulli sikuissussangatinngilaat. Issitsillugu Qeqertarsuup Tunuani sikuunerpaajusaraluartoq <errorort correct="Vajgat" errorinfo="prop,ti-0">Vajgatti</errorort> sikoqanngilaq. Saqqarmiut ajornartorsiutiginagu umiatsiaaqqanik <errorort correct="Vajgatimi" errorinfo="loan">Vajgattimi</errorort> angalapput. Uanga sikussangatinngilara, Jeremias Jensen nammineq Saqqameersuusoq oqarpoq.</p>
<p><errorlang correct="url">noah@sermitsiaq.gl.</errorlang></p>
</body></document>
