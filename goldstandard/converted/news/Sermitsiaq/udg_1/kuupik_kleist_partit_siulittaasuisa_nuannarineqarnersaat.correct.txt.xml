<document xml:lang="kal" id="no_id"><header><title>Kuupik Kleist partit siulittaasuisa nuannarineqarnersaat</title><genre code="news"/><author><person firstname="Erik" lastname="Holmsgaard" sex="m" born="" nationality=""/></author><translator><person firstname="M." lastname="Berthelsen" sex="unknown" born="" nationality=""/></translator><translated_from xml:lang="dan"/><year>2008</year><place>Nuuk</place><wordcount>149</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!Sermitsiaq02_2008 02-1.</p>
<p>Kuupik Kleist partit siulittaasuisa nuannarineqarnersaat.</p>
<p>IA-p politikikkut siuttua Kalaallit Nunaannit partit siulittaasuisa nuannarineqarnersaraat. Siumup siulittaasua Hans Enoksen isumasiuinermi nutaami iluarineqannginnersaavoq.</p>
<p>All. Erik Holmsgaard Nutserisoq. M. Berthelsen.</p>
<p>Kuupik Kleist, Inuit Ataqatigiit, Kalaallit Nunaanni partit siulittaasuisa nuannarineqarnersaraat. Tamanna HS Analysep Sermitsiaq suleqatigalugu isumasiuinerani nutaami takuneqarsinnaavoq. 1-miit 10-mut kisitsisitaliinermi Kuupik Kleist angusarissaarnerpaajulluni agguaqatigiissillugu 6-imik angusaqarpoq. Demokratit siulittaasuat Per Berthelsen agguaqatigiissillugu 5,1-imiippoq. Finn Karlsen, naalakkersuisooqataasup Atassutip siulittaasua, agguaqatigiissillugu 4,5-imiippoq naalakkersuisulli Siumullu siulittaasuata Hans Enoksenip Karlsen qaangeqqalaaginnarsimallugu agguaqatigiissillugu 4,6-imiilluni.</p>
<p>Agguaqatigiissitsinikkut naliliineq.</p>
<p>Misissuineq piffissami oktobari decembari 2007-imi inunnut 807-inut nalinginnaasunut sianeqattaarnikkut ingerlanneqarsimavoq. Isumasiorneqartut imatut aperineqartarput: »Partit siulittaasui naliliiffigeqqullugit qinnuigisinnaavatsigit. Pineqartut »pikkorilluinnartutut« isigigukku kisitsini 1-imiit 10-mut killeqartuni 10-mik tunissavat, »pikkorlulluinnartutulli« isigigukku 1-imik tunissavat. Imaappoq kisitsit 5 isumaqarpoq nalinginnaasoq, taamaappat pineqartoq »pikkorissuunaniluunniit. pikkorluttuusimassanngilaq«. Takuneqarsinnaasutut akissutit »agguaqatigiissitsinertut« aaqqissuunneqarsimapput. Misissuinerminili aamma takuneqarsinnaavoq tupinnanngitsumik partit siulittaasui »nammineq« qinersisartumik akornanni iluarineqarnerusartut. Assersuutitut taaneqarsinnaavoq Kuupik Kleist Inuit Ataqatigiinnik qinersisartut akornanni 7,3 pointinnassimammat Finn Karlsenillu Atassummik qinersisartut akornanni 6,0 <errorort>prointinnassimalluni<correct errorinfo="loan,r,1-0">pointinnassimalluni</correct></errorort>.</p>
<p><errorlang>erik@sermitsiaq.gl.<correct>url</correct></errorlang></p>
</body></document>
