<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Borgmesteri: Suliniut pasinapiluttoqanngilaq</title>
    <genre code="news"/>
    <author>
      <unknown/>
    </author>
    <year>2008</year>
    <place>Nuuk</place>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!Sermitsiaq02_2008 04-1.</p>
    <p>Borgmesteri: Suliniut pasinapiluttoqanngilaq.</p>
    <p>Nuup Kommuniata borgmesteriata Nikolai Heinrichip, Siumut, Sermitsiamut erseqqissarpaa kommunimi sanaartugassarsuarnut arlalinnut, siunnersortimik atuisoqarfigisassani, siumut ingerlatsivinnik isumaqatigiissuteqartoqarsimanngitsoq.</p>
    <p>Tamatumalu saniatigut borgmesterip ajuusaarutigaa kommunip suliassat pillugit neqerooruteqarnermut atortuini oqaasertalersuinerit paatsoorneqarsimappata. Nikolai Heinrich taamatut nalunaaruteqarpoq Kalaallit Nunaanni Sulisitsisut Peqatigiiffiata aammalu Foreningen af Tekniske Rådgivere i Grønlandip kommune isornartorsioreeraallu, pissutigalugu neqerooruteqarnermut atortuni allassimammat siunnersortit Kalaallit Nunaanni aallaaveqartariaqanngitsut. Ilaanneeriarluni avataanit ikiortissarsiortariaqartarpoq. Assersuutigalugu tamanna pivoq kulturip illorsuata Katuap, Pinngortitaleriffiup naluttarfiullu Maliup sananeqarnerinut atatillugu. Tamannali pissutigalugu isertuussaqartoqanngilaq. Periarfissaqartillugu kalaallit ingerlatsivii atortarusuppagut, Nikolai Heinrich erseqqissaavoq. Aamma takuuk Inuussutit saqqaa IJ/Mads.</p>
  </body>
</document>
