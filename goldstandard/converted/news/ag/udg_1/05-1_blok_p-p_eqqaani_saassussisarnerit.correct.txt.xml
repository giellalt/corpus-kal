<document xml:lang="kal" id="no_id"><header><title>Blok P-p eqqaani saassussisarnerit</title><genre code="news"/><author><person firstname="Nicolai" lastname="Stampe Qvistgaard" sex="m" born="" nationality=""/></author><translator><person firstname="Utertoq" lastname="Nielsen" sex="unknown" born="" nationality=""/></translator><translated_from xml:lang="dan"/><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>276</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG02_2008 05-1. Blok P-p eqqaani saassussisarnerit. Ernumassuteqarnissamut pissutissaqanngitsoq Nuummi politiit isumaqarput. Allattoq: Nicolai Stampe Qvistgaard Nutserisoq: Utertoq Nielsen. Qaammatit marluinnaat ingerlanerini Blok P-p eqqaani persuttaalluni saassussinerit pingasut nalunaarutigineqarsimapput. Ernumassuteqarnissamulli pissutissaqanngitsoq politiit isumaqarput akerlianilli. Arfininngormat 29. decembari arnaq inuusuttuaqqanit 14-15-inik ukiulinnit arlalinnit tilluarneqarluni isimmittarneqarluni saassunneqarpoq. Saassussisut qimaapput. Arnaq annikitsumik ajoquserneqarpoq qaratsaminillu sajuppillatsitsilluni. Aqaguani tamaani aamma saassussisoqarpoq. Angut 16-inik ukiulik inuusuttuaqqanit marlunnit 15-it missaannik ukiulinnit saassunneqarpoq. Pisuni marluusuni ilisimannissinnaasunik politiit suli ujarlerput. Aammali pingasunngornermi 14. novembari arnaq tamaani saassunneqarpoq Blok P-p eqqaani. Arnaq 39-nik ukiulik Ceresvejimi Blok N-ip aamma Blok P-p akornanni meeqqanik paaqqinnittarfiup Red Barnet-ip eqqaani unnuakkut saassunneqarpoq. Arnaq tunuanit saassunneqarpoq, annertuumillu ajoquserneqarluni. Dronning Ingrid-ip Napparsimmavissuanut unitsinneqarpoq. Pisumi tamatumani politiit ilisimannittunik aamma ujarlerput, saassussinermi paasissutissiisinnaasunik. (Ilisarineqassaatit <errorort correct="allanut" errorinfo="typo,cap-min">Allanut</errorort> naleqqiullugu Blok P-p eqqaani saassunneqarnissamut ernumassuteqarnissaq pissutissaqanngitsoq politiit <errorlex correct="Ilisimassavat allanut naleqqiullugu Blok P-p eqqaani saassunneqarnissamut ernumassuteqarnissaq pissutissaqanngitsoq politiit isumaqarput">isumaqarput</errorlex>. Nuummi politeeqarfimmi pisortaq Bent Heiselberg ima oqarpoq: Nunap assinganut meqqutinik kappussuilluta allanut naleqqiullugu uani uanilu pinerliiniartarnerit amerlanerusut paasissutissiinianngilagut. Blok P-misut inuppassuit ataatsimut katersorneqarnerisut annertunerusumik pisoqarsinnaanera soorunami erseqqippoq. Imerniartarfinnulli naleqqiullugu pissutsit ajornerunngillat. Taakkunani inuppassuit aamma katersuuttarput. Blok P-mili inuttut ajornartorsiutit annertunerummata isertorneqarsinnaanngilaq, Bent Heiselberg oqarpoq. Ukiutoqaq sioqqullugu saassussinerit marluk immikkut ipput. Siullermik suli paasisaqartoqanngillat. Aappassaanik nunami maani persuttaasarnerit amerlanersaat angerlarsimaffimmi pisarput, ilisarisimasaqatigiit ilaqutariillu akornanni. Amerlanertigullu imigassaq akuusarpoq. <errorort correct="Pisunili" errorinfo="punct,dot-0">Pisunili.</errorort> ukunani pinerliisut kikkuunersut ilisimaneqanngillat. Blok P-p eqqaani pisut qaqutigoortuupput. Nunap sinnerani taamatut pisoqarsinnaanngilaq. Tamatumani kinaaneq isertorneqarsinnaanngilaq. Unnukkut taarsuup ataani kiinnat asserlugu saassussiguit pinerlineqartup ilisarisinnaassavaatit. Pinerliisoq qanorluunniit isertorniartigigaluaruni ilisarineqarsinnaammat Kalaallit Nunaanni immikkoorutaavoq. Ukiuni kingullerni marlussunni Nuummi pinerlunniartarneq tamaat isigalugu annikillisimasoq politeeqarfimmi pisortaq oqaluttuarpoq. Annertuumik pinerlunniartartut amerlasuut annertuumik suliniarfigineqarnerat ilaatigut pissutaavoq, amerlanersaat ullumikkut pineqaatissinneqartunut <errorort correct="inissiisarfimmiimmata" errorinfo="typo,con,m,1-2">inissiisarfimiimmata</errorort>. Pinerlunniartartut taama annertuumik suliniuteqarfigineqarnerat kisitsisitigut takussutissani malugineqarsinnaavoq takuneqarsinnaallunilu. Nuummi unnukkut taartillugu KÃ¸benhavn-imi unnukkut taartillugu angalanissamut naleqqiullugu qaquguluunniit toqqissisimanerussaanga, Bent Heiselberg naggasiivoq.</p>
</body></document>
