<document xml:lang="kal" id="no_id"><header><title>Utertussiaq</title><genre code="news"/><author><person firstname="unknown" lastname="unknown" sex="unknown" born="" nationality=""/></author><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>190</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG02_2008 02-2. Utertussiaq. Juliane Henningsen aamma Lars-Emil Johansen Folketingimi amerlanerussuteqassutaalerlutik illuatungiliuttunut illiutissagaluarpata taamalu Danmarks <errorort correct="Radiomut" errorinfo="loan">Radiumut</errorort> amigartooruteqarluni ingerlatsisumut suli aningaasarpassuarnik allanik tapiissuteqartitsissagaluarpata tamanna imminut persualiarinertut isikkoqassagunaraluarpoq. <errormorphsyn correct="Tamanna Danmarkimi tusagassiorfissuup tusarnaartitsivianik milliardinik amigartooruteqassutaasumik naalagaaffiup pisineratigut pisinnaavoq" errorinfo="x">Tamanna pisinnaavoq Danmarkimi tusagassiorfissuup tusarnaartitsivianik milliardinik amigartooruteqassutaasumik naalagaaffiup pisineratigut pisinnaavoq</errormorphsyn>. Periarnermi tamatumani attaviitsup konservativinut ilaasortaasimasup Pia <errorlang correct="eng">Christmas</errorlang> Møllerip parteeqatigisimasani tunullugit illuatungiliuttunik taaseqataanissaa pisariaqassaaq. Tamannalu peratarsinnaavoq. Qanormi taava Atlantikup avannaamiut pissappat, taakkumi taasineri Danmarkimi politikikkut talerperliit saamerliillu saqitsaannerinut aalajangiisunngussammata. Savalimmiormiu namminiilivinnissamik anguniagaqartoq qineqqusaaqqammersimasorlu <errorlang correct="foreign">Høgni Hoydal</errorlang> arlaannaannulluunniit tapersiiumanani nalunaareersimavoq. Danmarkimi nunap iluani pissutsini akerleriissummut, Savalimmiunut attuumassuteqanngilluinnartumut, akuliukkumanngilaq. Tamatumunnga Juliane Henningsen aamma Lars-Emil Johansen imaaliallaannaq isumaqataagunanngillat. Pisoq qanimut oqaluuseriumagitsik <errorort correct="tusagassiorfinnut" errorinfo="typo,con,s,3-2">tusagasssiorfinnut</errorort> oqarsimapput. Nunatsinnimi qallunaat <errorort correct="tv-annik" errorinfo="loan">tv-iiannik</errorort> isiginnaartorujussuusarpugut. Naalakkersuisunngortitsisarnerit eqqaassanngikkaanni Folketingimut ilaasortat Atlantikup avannaaneersut Danmarkimi nunap iluani pissutsinut akuliuttannginnerat ukiorpassuarni ileqquusimavoq. Taama aaqqissuussisarneq Kalaallit Nunaat Savalimmiullu nammineerneruleriartortillugit ungasinnerusumilu namminiilivikkiartortillugit atorluarsinnaasarsimavoq. Taama ileqqoqarneq aalajangiusimaneqartariaqaraluarpoq. Minnerunngitsumik namminersorneq pillugu isumalioqatigiissitaq maanna nunatsinni aatsitassarsiornermit isertitat qanoq agguataarneqarnissaat pillugu inaarutaasumik isumaqatigiinniartussaammat. (DR-imi <errorort correct="tv-kkut" errorinfo="loan">tv-iikkut</errorort> aallakaatitassiat pitsaassusaannik Juliane Henningsen aamma Lars-Emil Johansen taama ernummatiginnitsigigunik nunatsinni <errorort correct="tv-qarfitta" errorinfo="loan">tv-eeqarfitta</errorort> radioqarfittalu KNR-ip qanoq iliuuseqarfiginissaanut nukimmik assingusunik pissusissamisoortumik <errormorphsyn correct="x">atuisariaqaraluarput</errormorphsyn>. Tassanimi isiginnaarutikkut aallakaatitassiat akikinaakkat nunanit allanit aallakaatitassiat amerlanerussuteqarfigisaat ingerlarsortinneqarput. Immaqami KNR allaat amerlanernik aningaasaliiffigineqartariaqaraluarpoq. Tamanna Inatsisartunut Folketingimullu ilaasortanut Juliane Henningsenimut <errorort correct="Lars-Emil" errorinfo="prop,0-hyph">LarsEmil</errorort> Johansenimullu <errorort correct="tusagassiorfinnik" errorinfo="typo,con,s,3-2">tusagasssiorfinnik</errorort> ernummatiginnittunut pissusissamisoortumik suliassaavoq.</p>
</body></document>
