<document xml:lang="kal" id="no_id"><header><title>Atassut taaguunneqarluartumik annaasaqartoq</title><genre code="news"/><author><person firstname="unknown" lastname="unknown" sex="unknown" born="" nationality=""/></author><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>137</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG02_2008 03-2. Atassut taaguunneqarluartumik annaasaqartoq. Ellen Christoffersen <errorort>politikii<correct errorinfo="loan">politik</correct></errorort> qatsullugu ingerlaannaq atuutilersumik Inatsisartunut <errorortreal>ilaasortanut<correct errorinfo="typo,u-i">ilaasortanit</correct></errorortreal> tunuarpoq. Nuuk. Inatsisartunut ilaasortap Ellen Christoffersenip qaniginerpaasaanut tamanna tupaallaataanngilaq. Allanulli Atassummi ukiuni kingullerni malunnaateqarnerpaat ilaata tunniutiinnarluni Inatsisartunut ilaasortatut tunuarnera tupaallannartorujussuuvoq. Inuttut pissutsit kisimik tamatumani tunuliaqutaapput. Atassutip iluani pissutsinut imaluunniit Siumumik suleqateqarnermut attuumassuteqanngilluinnarpoq, Ellen Christoffersen, ataasinngornermi partip namminersornerusuni allaffiani tusagassiortunik katersortitsisoq, oqarpoq. Politikip silarsuanut ukiuni aqqaneq-marlunni eqeersimaarluni akuuffigisimasaminut inuulluaqqusineq 35-nik ukiulimmut Ellen Christoffersenimut sunnguamilluunniit sakimminartoqanngilaq. <errorort>Politikii<correct errorinfo="loan">Politik</correct></errorort> iperarlugu nuannerpoq. Kisianni tamanna ullormiit ullormut aalajangernerunngilaq. Tamanna piffissami sivisujaami eqqarsaatigisimavara. Folketingimullu qinigaannginnama qanoq aalajangernissara <errorort>nalorngissutigisimanngilara<correct errorinfo="phon,rng-rn">nalornissutigisimanngilara</correct></errorort>. Taarsiullugu maanna suliaqarfigisanni ilinniaqqinnissannut qilanaalerpunga, Ellen Christoffersen, 2004-mili Kalaallit Nunaanni Takornariaqarnermut Inuussutissarsiornermullu Siunnersuisoqatigiinni suliniutinut atatillugu sulisuusimasoq, oqarpoq. Ellen Christoffersen Inatsisartuni sinniisorisaminit Emilie Olsenimit, Ellenip erninerminut atatillugu sulinngiffeqarnerani aamma taartaasimasumit, taarserneqassaaq. Ellen Christoffersen politikeritut sulilerpoq 1995-imi kommunalbestyrelsimut ilaasortatut. 1998-imiit 2001-imut <errormorphsyn>Folketingimiippoq 2002-mi Inatsisartunut qinigaanissani tikillugu<correct errorinfo="x">Folketingimiippoq 2002-mit Inatsisartunut qinigaanissani tikillugu</correct></errormorphsyn>, tassanilu politikikkut arlalinnik nuimasunik ilaasortaaffeqarsimalluni.</p>
</body></document>
