<document xml:lang="kal" id="no_id"><header><title/><genre code="news"/><author><unknown/></author><wordcount>115</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>!AG04_2008 22-3. Aatsitassarsiornermi suliffissat amerleriassasut. (NSQ). Aatsitassanut Ikummatissanullu Pisortaqarfik naliliivoq, ukiuni aggersuni aatsitassarsiorfinnik nutaanik tallimanik ammaanissamut periarfissaqarluartoq. Taamaalilluni suliffissat <errorort>1.500nut<correct errorinfo="num,0-hyph">1.500-nut</correct></errorort> qaffariassapput aatsitassarsiorfinnilu toqqaannartumik sulisuussallutik. Aatsitassarsiorfiit tallimat pineqartut tassaapput: Ittoqqortoormiit eqqaanni molybd√¶neqarfik. Tassani sanaartornerup nalaani 600-t missaannik aatsitassamillu qalluineq aallartippat 3-400-nik sulisoqarnissaq naatsorsuutigineqarpoq. Qalluineq siusinnerpaamik 2012-imi aallartissinnaassaaq. Maarmorilimmi aqerloqarfik zinkeqarfillu. Tassani qalluineq 2008/2009-mi aallartippat 110-t missaannik sulisoqarnissaq naatsorsuutigineqarpoq. Qeqertarsuatsiaani rubineqarfik. Tassani 40-t missaannik sulisoqarnissaq naatsorsuutigineqarpoq qalluinerlu siusinnerpaamik 2009/2012-imi aallartissangatinneqarluni. Qaqortup Narsallu akornanni eudialyteqarfik. 80-it missaannik sulisoqarnissaq naatsorsuutigineqarpoq. Qalluineq 2010-p missaani aallartissaaq. Sarfartuumi diamanteqarfik. Tamaani sulisut 3-500-t akornanniittut atorfissaqartinneqassapput, misissueqqissaarinerup qanoq ingerlariaqqinnissaa apeqqutaatillugu. Qalluineq ukiut pingasut sisamalluunniit qaangiuppata aallarfissaa. Aatsitassarsiorfinni sulisunit ukiumoortumik akileraarutit 200 millioner koruunit missinganut qaffannissaat ilimagineqarpoq. Taakkununnga ingerlatseqatigiiffinnit iluanaarutinillu akileraarutit aatsitassarsiorfiit sinneqartoorutaannit aalajangerneqartussat ilanngunneqassapput.</p>
</body></document>
