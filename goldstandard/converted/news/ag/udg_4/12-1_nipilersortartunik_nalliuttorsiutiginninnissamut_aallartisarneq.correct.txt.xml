<document xml:lang="kal" id="no_id"><header><title/><genre code="news"/><author><unknown/></author><wordcount>304</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>!AG04_2008 12-1. Nipilersortartunik nalliuttorsiutiginninnissamut aallartisarneq. Februaarip aallaqqaataani KNR Music Awards ukiut tulleriit marluk ingerlanneranni aappassaa ingerlanneqassaaq. Allattoq: Alice Sørensen Nutserisoq: Gâbánguaq Johansen. Nuuk. Ukiut tulleriit marluk ingerlaneranni aappassaa KNR Music Awardsimi februaarip aallaqqaataani Nuummi illorsuarmit timersortarfimmit toqqaannartumik <errorort correct="radiokkut" errorinfo="loan,u-o">radiukkut</errorort> <errorort correct="tv-kkullu" errorinfo="loan,ii-0">tv-iikkullu</errorort> aallakaatinneqartumi tusarnaartartut nipilersortartunut <errorort correct="nersornaasiuttagaannik" errorinfo="typo,n,3-2">nersornaasiuttagaannnik</errorort> KNR agguaassissaaq. »Ukioq manna saqqummersitamut« nersornaammut taarsiullugu <errorort correct="KNR-imit" errorinfo="abbr,0-hyph">KNRimit</errorort> Nersornaat KNR-imi diskotekip appisimaarneqartunut allattorsimaffiutaani nalunaarsukkat aallaavigalugit toqqarneqartumut tunniunneqartussaq tunniunneqassaaq. Nersornaatinut allanut sisamanut tusarnaartartut taaseqataasinnaapput taasinerillu kisiisa aallaavigalugit nersornaasiisoqassaaq, nipilersukkanut aaqqissuisoq Kurt Egede oqarpoq. Taasineq ippassaq ataasinngornermi aallartittoq sap. akunnerini tulliuttuni marlunni oqarasuaatikkut KNR-illu nittartagaatigut ingerlanneqassaaq. Siorna nersornaatinik agguaassinermit sinneqartoorutit nipilersortartunut nutaanut aningaasaateqarfimmut nakkartinneqarnissaat pilersaarutaasimavoq. Siorna nersornaatinik agguaassineq Zikazakkut Katuami tusarnaartitsinerat nalerorlugu pivoq. Zikaza Nuummi illorsuarmi timersortarfimmi nersornaatinik agguaassinitsinni aamma toqqaannartumik tusarnaartitsivoq, taamaattumik unnummi pineqartumi tassani ataatsikkut tusarnaartitsisoqarlunilu nersornaatinik agguaassisoqarnissaa arlalissuarnit paatsoorneqarsimagunarpoq, tamatumalu kinguneranik nersornaatinik agguaassinitsinnut inunnik <errorort correct="takkuttoqarpallaanngilaq" errorinfo="typo,a,2-1">takkuttoqarpaallaanngilaq</errorort> Kurt Egede oqaluttuarpoq nangillunilu: Taamaattumik sinneqartoorutinik pissarsissutaanngilaq. Ukioq manna sinneqartoorutit aningaasaateqarfinnut tunniunneqarsinnaaqqullugit amerlanernik tusarnaariartoqarnissaa soorunami neriuutigaarput. Kattuffik akuliukkusunngitsoq. KNR-imi nipilersukkanut aaqqissuisoqarfik nersornaatinut sisamanut piukkussanik <errorort correct="nammineerluni" errorinfo="typo,m,3-2">nammmineerluni</errorort> toqqartuisimavoq. Nipilersortartut kattuffiat Inuit <errormorphsyn correct="Inuit Nunaanni Nipilersortartut Kattuffiat" errorinfo="x">Nunaani</errormorphsyn> Nipilersortartut Kattuffiat aperisimagaluarparput piukkussanik toqqartueqataasinnaanersoq, taakkuli ataatsimeereerlutik akuliukkumanatik aalajangersimapput, Kurt Egede, <errormorphsyn correct="unnuk taanna arnamik kinaaneranik oqaatigersunngisaminik aqutsisooqateqartussaq, oqarpoq" errorinfo="x">unnuk taanna arnamik kinaanera oqaatigerusunngisaminik aqutsisooqateqartussaq, oqarpoq.</errormorphsyn> Tupaallannartuliaassaaq, oqarsinnaavungali arnaasoq ilisimaarineqarluartoq aamma aqutsisooqataanissaa pillugu ukiarmili isumaqatigiissusiorfigereersimagipput. Nersornaatinik agguaassineq innuttaasut nalliuttorsiualaarnerissammassuk ukioq manna kingumut Nuummi illorsuarmi timersortarfissuarmi ingerlanniarlugu aalajangerpugut, tassani inunnit alutorsaatigineqarniassammat. Unnummi tassani aliikkusersuisuussaaq Rassi Thygesen, Kaalisaatut aamma ilisimaneqartoq, nipilersortartullu aliikkusersuisussat tassaassallutik Liima Inui, Varna aamma Joorsi, Disco Bay Blues, Don Maliko aamma Mikael Rosing Featimeersoq. Toqqaannartumik aallakaatitsisoqareerpat Disko Bay Blues 2 x 45 minutsini tusarnaartitsissapput. Julie aamma Varna immikkoortuni marlunni. Ukioq manna Nuannarineqarluartumut nersornaammut piukkunneqartut tassaapput Julie Berthelsen, Liima Inui aamma TuuMotz. Ukioq manna Nuannarineqarlualersumut nutaamut nersornaammut piukkunneqartut tassaapput: Varna, Sonnet aamma Don Maliko. Ukioq manna Tusarnaartitsilluarnerpaamut nersornaammut unammisut tassaapput Varna, Julie aamma Naneruaq, Ataqqinaammik nersornaammut unammisut tassaallutik Sume, Leif Immanuelsen aamma Eigil Petersen. Ajugaasut qiperukkamik kusanartumik Miki Jacobsenimit suliarineqarsimasumik aningaasanillu 5.000 koruuninik tunissuteqarfigineqassapput.</p>
</body></document>
