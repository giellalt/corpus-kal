<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Ineqartut oqartussaaqataasariaqarput</title>
    <genre code="news"/>
    <author>
      <person firstname="Ludvig" lastname="Siegstad" sex="m" born="" nationality=""/>
    </author>
    <year>2008</year>
    <place>Nuuk</place>
    <publChannel>
      <publication>
        <publisher>AG</publisher>
      </publication>
    </publChannel>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!AG06_2008 14-1. Ineqartut oqartussaaqataasariaqarput. Pisortat inissiaataanni attartortut nuna tamakkerlugu kattuffeqartariaqarput, peqatigiiffimmi siulittaasoq oqarpoq. Allattoq Ludvig Siegstad. Nuuk. Nunatsinni pisortat inissiaataanni najugaqartut kattuffiliornissaannut piffissanngorpoq. Pisortat ineqartunut tusarniaaqqaaratik aalajangiisarnerat naammalerpoq. Politikerinit tusaaneqarnerusariaqalerpugut, Nuummi Radiup qaqqaani najugaqartut peqatigiiffianni siulittaasoq Ulloriannguaq Hansen oqarpoq. Ineqartut INI A/S-ip siulersuisuini sinniisuutitaqannginnerat aamma akuersaarneqarsinnaanngilaq. Pinngitsuunngivilluni ineqartut sinniisoqartinneqartariaqarput. Sinniisoq siulersuisut suliaannut anguniagaannulluunniit sunneeqataasinnaavoq. Inatsisartut ineqarnermut peqqussutaat allanngortinneqartussanngoraangat tusarniaavigineqarneq ajorpugut. Tamanna aamma allanngortinneqartariaqarpoq ineqartut sinnissaat tusaaneqartariaqarput, Ulloriannguaq Hansen oqarpoq. Radiup qaqqaani ineqartut peqatigiiffianni siulittaasoq isumaqarpoq nunatsinni pisortat inissiaataanni najukkatut nunarput tamakkerlugu ataatsimiitsinneqartariaqartut, ineqartut atugaat pillugit oqaluuserinnittoqarluni. Pilersitsineq. Ataatsimiinnermi kattuffimmik pilersitsisoqarsinnaavoq, Ulloriannguaq Hansen oqarpoq, isumaqarlunilu ineqartut peqatigiiffiisa siulersuisuisa ataatsimiinnerat INI A/<errorort correct="A/S-imit" errorinfo="0-i">S-mit</errorort> <errorort correct="aaqqissuunneqartariaqartoq" errorinfo="typo,n,1-2">aaqqissuuneqartariaqartoq.</errorort> Ineqarnermut akiliut agguaqatigiissillugu 1.755 koruuninik ukioq manna akitsorpoq. INI A/S-ip allaffissornikkut kukkuluttornera pissutaalluni marloriarluni ukioq manna akitsuisoqarpoq, Ulloriannguaq Hansen oqarpoq. Kattuffeqannginnatta aalajangerneqareertunut allannguisinnaanatalu sunneeqataasinnaanngilagut, Ulloriannguaq Hansen oqarpoq. Ineqarnermut peqqussut <errorort correct="2005-mi" errorinfo="num,0-hyph">2005mi</errorort> allanngortinneqarpoq. Tusarniaasoqartillugu ineqartut oqartussaaqataatinneqarpallaarneq ajorput. INI A/S kattuffiillu allat pisortaqarfimmit tusarniaassutinik nassinneqartarput. Ineqartut sinnerlugit INI A/S ineqartut peqatigiiffiisa siulersuisui tusarniaqqaarnagit akissuteqartarluni. Tamannalu ineqartut oqartussaaqataatitaannginnerannik taasariaqarpoq, Ulloriannguaq Hansen oqarpoq, erseqqissarlugulu kattuffeqarsimasuuppat aserfallatsaaliinermut pilersaarutinut uparuaallutillu sunneeqataasinnaassagaluarlutik. Aserfallatsaaliuineq. Eqqaamasariaqarpoq namminersornerusut inissiat akilernagit pimmatigik. Aserfallatsaaliuinermut aningaasartuutit ukiuni kingullerni 1,5-2 procentinik amerleriarsimapput, taakkuuppullu ineqartut ineqarnerminnut akiliutaasa ilaat. Sumummitaava millionerpassuit pippat, politikerit taama apererusunnarput, Ulloriannguaq Hansen oqarpoq. Inissiat. 12.<errorort correct="12.300-t" errorinfo="num,i-0">300-it</errorort> Naatsorsuutigineqarpoq pisortat inissiaataat 12.<errorort correct="12.300-t" errorinfo="num,i-0">300-it</errorort> missaanniissasut. Kattuffik pilersinneqarpat pisortanut tusagassiuutinullu attaveqarneq pitsaanerulissaaq. Ineqartut peqatigiiffii tassaassapput kattuffimmut sulisitsisut, Ulloriannguaq Hansen oqarpoq. Nuummi Fiskerbymi najugaqartut peqatigiiffianni ukiorpanni siulittaasoq Anders Kielsen Ulloriannguaq Hansenip saqqummiussaanut isumaqataavoq. Nunatsinni peqatigiiffiit siulersuisui qitiusumik katersuuffeqanngimmata kattuffiliornissamut suleqataassallunga piareersimavunga, Anders Kielsen oqarpoq.</p>
  </body>
</document>
