<document xml:lang="kal" id="no_id"><header><title>Illoqarfiit ukiuusartut avatangiisinik mianerinnikkumapput</title><genre code="news"/><author><person firstname="L" lastname="P" sex="unknown" born="" nationality=""/></author><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>95</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG06_2008 32-2. Illoqarfiit ukiuusartut avatangiisinik mianerinnikkumapput. Nuuk (LP) . Illoqarfiit ukiuusartut attaveqaataanni WWCAM-imi prÃ¦sidentip, Fumio Uedap, aamma Nuummi borgmesterip, Nikolaj Heinrichip, sapaammi ullup qeqqanut Nuummi isumaqatigiissummik taaneqartartoq atsiorpaat, isumaqatigiissummi attaveqaammi borgmesterit nunarsuup kissakkiartuinnarnini akiortussaatitaavaat. Illoqarfinni ukiuusartuni attaveqaatip ukiuni marlunni tulliuttuni CO2-mik gassinillu nunarsuarmik kissatsitsigaluttuinnartunik aniatitsinerit ataatsimut <errorort>anguniassagatut<correct errorinfo="typo,der,ssaga-gassa">anguniagassatut</correct></errorort> annikillisarniartussaavaat. Piffissami tamatuma illoqarfinni ukiuusartut kommunalbestyrelsiisa innuttatik illoqarfinni nukissiutinik piginniinnarnissamut avatangiisinillu mianerinninnissaq pillugit suliniutinik ikiortussavaat. Illoqarfiit uumasuaqqanit <errorort>tappiorannattuneersunit<correct errorinfo="typo,t-r">tappiorannartuneersunit</correct></errorort> ikummatissanik pinngitsuusinnaajunnaariartorniarsarissapput, taamaaliussappullu nukissiuutinik ataavartunik atuisarneq siuarsarlugu. Attaveqaammi borgmesterit nunaminni illoqarfiit ukiuusartut allat akuliutitinniarsarissavaat nunarsuullu kissatsikkiartorunnaarsinneqarnissaanut paasissutissanik tuniorarlugit. WWCAM avatangiisit pillugit suleqatigiissitaliorsimavoq, suleqatigiillu attaveqaammi illoqarfinni isumaqatigiissutip pimoorunnissaa sulissutigissavaat anguniagassallu anguniarsarissallugit.</p>
</body></document>
