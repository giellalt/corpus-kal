<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Assammik arsarneq</title>
    <genre code="news"/>
    <author>
      <person firstname="John" lastname="Jakobsen" sex="m" born="" nationality=""/>
    </author>
    <translator>
      <person firstname="Gâbánguaq" lastname="Johansen" sex="m" born="" nationality=""/>
    </translator>
    <translated_from xml:lang="dan"/>
    <year>2008</year>
    <place>Nuuk</place>
    <publChannel>
      <publication>
        <publisher>AG</publisher>
      </publication>
    </publChannel>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!AG05_2008 30-1. Assammik arsarneq:. <errorort correct="Aqissiaq" errorinfo="orto,old,gss-ss">Aqigssiaq</errorort> angutini upalungaarsartoq. Allattoq: John Jakobsen Nutserisoq: Gâbánguaq Johansen. Maniitsoq. Assammik arsartartut timersoqatigiiffiat <errorort correct="Aqissiaq" errorinfo="orto,old,gss-ss">Aqigssiaq</errorort> decembari tamakkerlugu juullimut atatillugu angutini unammiuartitsivoq. Siorna angutit assammik arsartartut Kâgssagssummi arsartartuusimasut tamarmik ukiumi unammisaqattaarfiusumi matumani <errorort correct="Aqissiamut" errorinfo="orto,old,gss-ss">Aqigssiamut</errorort> nuupput. Timersoqatigiiffimmi ataqatigiinneq nukittorsarumallugu, Klaus Geisler <errorort correct="Aqissiameersoq" errorinfo="orto,old,gss-ss">Aqigssiameersoq</errorort> AG-mut oqaluttuarpoq. Tamannalu unammisartoqatigiinnik pissanganarluinnartunik nukittuunillu kinguneqarsimavoq. Assammik arsartartut inuusuttut utoqqaanerumaallu, kiisalu assammik arsartartut nukittuut marlussuit Sisimiuneersut, ataatsimoortinneqarmata <errorort correct="Aqissiaq" errorinfo="orto,old,gss-ss">Aqigssiaq</errorort> malinnaaffigissallugu pissanganarsivoq. Unammiuarnerit aallarnerlugit illoqarfimmi angutit assammik arsartartut tamarmik makitsipput kikkut holdinut pingasunut inissinneqarnissaat pillugu, taakkulu assigiimmik agguataarneqarput. Unammiuarnerit sap. akunneranut marloriarluni, decembarip aallartinneraniit arfininngornermi januaarip tallimaani ajugaaniutivinnerit ingerlanneqarfigisaannut, ingerlanneqartarput. Illoqarfimmi innuttaasunit tamanit soqutiginninnermik annertuumik ersersitsisoqarpoq. Tamatuma peqatigisaanik assammik arsartartut ungasissumeersut juullisioriartorlutillu tikissimasut maaniinnerminni unammiuarnernut peqataatinneqarput. Unammiuarnerit ingerlanneqarput assammik arsartartut juullip qaammataani neriulluarfiusumi piareersimatinniarlugit. Ajugaaniutivinnermi hold II aamma hold III unammipput, ajugaaniutivinnerlu naligiiffiusorujussuuvoq, hold III-lu iluatsitsinerpaalluni unamminermi <errorort correct="34-33-mik" errorinfo="num,0-hyph">34-33mik</errorort> ajugaavoq. Unamminermi takutitsilluavissortoq tassaavoq 16-iinnarnik ukiulik Piitannguaq Møller, qulingiluariarluni isertitsisoq, kisiannili aamma assersuisuni inississimalluartoq, siunissamilu annertuumik isumalluarfigineqarsinnaasoq. Assammik arsartartoq alla hold III-mi aamma immikkut taasariaqartoq tassaavoq målmandi inuusuttuaraq 13-iinnarnik ukiulik, Isak Olsen, unammiuarnerit tamakkerlugit målmandiunermini nukittulluinnartoq. Hold II-mi pingaartumik Dennis Rasmussen sukataarluavissorpoq, taannalu katillugit arfineq pingasunik isertitsivoq, Klaus Geisler naggasiivoq. Unamminermi kisitsisit Hold II Hold III 33-34. Hold III: Piitannguaq Møller, 9, Hans Siverth Petersen aamma Ole Martinsen, 6, Jens Karl Olsen, 5, Kristian Petersen, 3, Miki Rosing aamma Maligiaq Lyberth, 2, kiisalu Nuka Otto Thomsen, 1. Hold II: Dennis Rasmussen, 8, Klaus <errorort correct="Geisler" errorinfo="typo,0-r">Geisle</errorort>, 6, Frederik Enoksen 5, Ludvig Olsen, Malik Johnsen aamma Qillaq Ingemann, tamarmik 4, kiisalu Timo Kristiansen, 1.</p>
  </body>
</document>
