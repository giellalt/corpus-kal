<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Øystein Slettemarkip OL-imut piumasaqaatigisat ataappai</title>
    <genre code="news"/>
    <author>
      <person firstname="John" lastname="Jakobsen" sex="m" born="" nationality=""/>
    </author>
    <translator>
      <person firstname="Utertoq" lastname="Nielsen" sex="unknown" born="" nationality=""/>
    </translator>
    <year>2008</year>
    <place>Nuuk</place>
    <publChannel>
      <publication>
        <publisher>AG</publisher>
      </publication>
    </publChannel>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!AG03_2008 23-1. Øystein Slettemarkip OL-imut piumasaqaatigisat ataappai. Ooqattaasarluni ujakkaartartoq Øystein Slettemark sukakkiartorluarpoq. <errorort correct="Tysklandimi" errorinfo="prop,hyph-0">Tyskland-imi</errorort> <errorort correct="Oberhofimi" errorinfo="prop,hyph-0">Oberhof-imi</errorort> World Cup-ernermi OL-imut peqataanissamut piumasaqaatit 25 <errorort correct="sekundinik" errorinfo="loan,i-e;loan,t-d">sikuntinik</errorort> ataappai. Allattoq: John Jakobsen Nutserisoq: Utertoq Nielsen. Oberhof. Tyskland-imi illoqarfimmi <errorort correct="Oberhofimi" errorinfo="prop,hyph-0">Oberhof-imi</errorort> 10 <errorort correct="km-imut" errorinfo="abbr,0-hyph">kmimut</errorort> unamminermi ooqattaasarluni ujakkaartartoq Øystein Slettemark ujakkaarluarpoq, nikorfallunilu kusanartumik ooqattaasarluni. 2010-mi <errorort correct="Vancouverimi" errorinfo="prop,hyph-0">Vancouver-imi</errorort> <errorort correct="OL-ernissami" errorinfo="abbr,0-hyph">OLernissami</errorort> peqataanissamut Dansk Olympisk Komitep piumasaqaatai <errorort correct="Øysteinip" errorinfo="prop,hyph-0">Øystein-ip</errorort> taamaalilluni 25 <errorort correct="sekundinik" errorinfo="loan,i-e;loan,t-d">sikuntinik</errorort> ataappai. Naak ooqattaasarnermi pissutsit ajornakusooraluartut ujakkaarfillu pujaakkaluartoq. Sukakkiartorporlu. Pissutsit pingasut pissutigalugit Oberhof ilisimaneqarpoq: Ujakkaarfik tamaviaarnartoq. Ooqattaasarnermi pissutsit ajornakusoortut, aamma isiginnaartut qiimasorujussuit. <errorort correct="2008-milu" errorinfo="typo,0-m">2008-ilu</errorort> unammineq allaanerussuteqanngilaq. World Cup-erfiusartuni <errorort correct="Oberhofimi" errorinfo="prop,hyph-0">Oberhof-imi</errorort> arpaffiit qummukajaat tannersaapput, ujakkaarfillu tamaviaarnartorujussuuvoq. Isiginnaartullu pisarnermissut pissusilersorput, nipitunerunngikkunik. Isiginnaartarfimmi ujakkaarfimmilu isiginnaartut 22.<errorort correct="22.000-it" errorinfo="num,0-hyph">000it</errorort> sila pitsaanngikkaluartoq tyskinik illersukkaminnik illersuilluarput, aammali Kalaallit Nunaannit ujakkaartartoq ataasituaq illersorlugu, Uiloq Slettemark Grønlands Biathlon <errorort correct="Forbundimeersoq" errorinfo="loan,hyph-0">Forbund-imeersoq</errorort> oqarpoq. Ujakkaarfimmi tusaasaqartoqarsinnaanngilaq, isiginnaartut nillianersuat eqqaassanngikkaanni. Suut tamaasa tusaanngitsuusaarnissaat pisariaqarluinnarpoq, sapinngisamillu ujakkaarnissaq aallunniarlugu, Øystein Slettemark oqarpoq. 10 km-imut ujakkaarnermi Øystein kingullersaalluni aallarpoq, ujakkaarfillu aqitsuinnaavoq, pingaartumik qummukajaani, sisoraatit sakkortuumik naqinneqartariaqarlutik. Qummukajaami siullermili ujakkaarfik tamaviaarnartoq malugisinnaavara, nissummalu nukii pitsaavallaanngitsut. Aput kigaannarpoq, taamaattumik ujakkaarfik tamaat tamaviaartariaqarpunga. <errorort correct="Pallorluni" errorinfo="typo,llullor-llorlu">Pallullorni</errorort> ooqataasarnermi siullermi ooqattaasarfik anoreqanngingajappoq, ooqattaasarutillu nalunaaqqutaa iluarseqqaarnagu marloriarlunga igeriarpunga. Marloriarlunga uniorpunga. Isiginnaartarfimmi anorisaatit misissorpakka, taamalu nalunaaqqutaa 4 cm-inik iluarsillugu. Unioqqippunga, nalunaaqqutaalu iluarseqqillugu, sinneruttullu marluk eqqorlugit. Taamaalillunga pinngitsaaliissummik pingasoriarlunga kaajallattariaqarpunga.</p>
    <p>. Aalajaallisaaneq. Nikorfallunga ooqattaasarnera tulluusimaarutigineruara. Suli anorsaarpoq, angusarnissamili anori pingaaruteqannginneruvoq, nikuilluni ooqattaasarnermi eqqoriagassaq anginerummat. Pingajussaa igeriarninni uniorpunga. Tallimassaa igerialerlunga nissukka sajulerput. 5 <errorort correct="sekundinik" errorinfo="loan,i-e;loan,t-d">sikuntinik</errorort> sivisunerusumik umerpunga, kingullerlu eqqorlugu. Kingullermik kaajallaffissami 3,3 km-isut isorartutigisumi nissukka talikkalu sakkortuumik tamaviaartippakka. Katinneranni nr. 92-iuvunga, tamannalu naammagisimaarluarpara. Tamatumanili pingaarnersaavoq siorna ujakkaarnera assigalugu OL-imut peqataanissami Dansk Olympisk Komitep piumasaqaatai ataakkakkit. Tamatumani 25 <errorort correct="sekundinik" errorinfo="loan,i-e;loan,t-d">sikuntinik</errorort> ataallugit. Tamannalu naammagisimaarluarpara. Tamakkiisumik ujakkaanngilanga, sulilu sukalanerusinnaallunga misigisimallunga. Sap. akunnerata naanerani Tysklandimi Ruhpolding-imi aamma Italiami <errorort correct="Antholzimi" errorinfo="prop,hyph-0">Antholz-imi</errorort> sap. akunnera ataaseq qaangiuppat nangeqqinnissakka <errorort correct="qilanaaraakka" errorinfo="typo,g-0">qilangaaraakka</errorort>. Minnerunngitsumik <errorort correct="Antholzimi" errorinfo="prop,hyph-0">Antholz-imi</errorort>, pitsaasumik ujakkaartarama, naammagisannik qutsissusilimmi inissisimammat. OL-imut peqataanissara qanilliartormat uannut pingaaruteqarluinnarpoq februarip qiteqqunnerani Sverigemi VM-ernissami pitsaanerpaamik angusaqarnissara. Ukioq manna aappaagulu VM-ernissami anguneqartussat <errorort correct="aalajangiisussaapput" errorinfo="typo,a,1-2">aalajangiisussapput</errorort> Kalaallit Nunaat (imaluunniit Danmark, <errorort correct="OL-ernermi" errorinfo="abbr,0-hyph">OLernermi</errorort> Danmark sinnerlugu suli peqataasaratta) naammattunik pointinnassanersoq, taamalu nunat 28-t OL-ernissamut peqataanissamut IOC-mit akuerineqartussat akuerineqarnissaanni, Øystein Slettemark naggasiivoq.</p>
  </body>
</document>
