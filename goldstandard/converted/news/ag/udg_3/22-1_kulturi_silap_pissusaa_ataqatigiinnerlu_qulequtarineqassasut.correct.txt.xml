<document xml:lang="kal" id="no_id"><header><title>Kulturi, silap pissusaa ataqatigiinnerlu qulequtarineqassasut</title><genre code="news"/><author><person firstname="John" lastname="Jakobsen" sex="m" born="" nationality=""/></author><translator><person firstname="G칙b치nguaq" lastname="Johansen" sex="m" born="" nationality=""/></translator><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>188</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG03_2008 22-1. Kulturi, silap pissusaa ataqatigiinnerlu qulequtarineqassasut. Arctic Circle Race pikkorinnerpaanuinnaq tunnganngilaq aamma tamaginnut tunngasuuvoq. Allattoq: John Jakobsen Nutserisoq: G칙b치nguaq Johansen. Sisimiut. Arctic Circle Race ukioq manna aqqaneq-aappassaanik ingerlanneqassaaq. Ukioq mannalu sukkaniunnermut qulequtarineqassaaq kulturi, silap pissusaa ataqatigiinnerlu. Silarsuarmi nunarsuarmioqatigiit imminnut qanilliartuinnarfigisaanni Kalaallit Nunaata kulturia, silap pissusaa allanngoriartornerillu ukiuni makkunani pisut kiisalu ataqatigiinneq pitsaasoq sukkaniunnermi namminneq kajumissutsiminnik ikiuuttut sukkaniunnermilu peqataasut takutittagaat ukioq manna sukkaniunnermut <errorort>qulequtarineqassappu<correct errorinfo="typo,0-t">qulequtarineqassapput</correct></errorort>. Arctic Circle Race (ACR) Sisimiuni ingerlanneqartartoq ukiut tamarluinnaasa nunatsinneersunik nunanillu allaneersunik peqataaffigineqarluartarpoq, nunatsinnillu peqataasartut ukiut tamaasa amerliartortuarsimasut siulersuisunit anguniarneqarpoq ukioq manna nunanit allanit peqataasut ukiut siuliinut sanilliullugu marloriaammik amerlanerunissaat. Nunanit allaneersut amerlanerit peqataatinniarneqassappata nittarsaassineq annertooq suliarineqassaaq, taamaattumik suleqatit nutaat suleqatitoqqallu sapinngisamik pitsaanerpaamik atorluarniarlugit siulersuisut immikkut ittumik suliniuteqartariaqassapput. Inuppassuit isumaqartarunarput ACR pikkorinnerpaaginnarnut tunngasuusoq. Kisianni ukiumi nutaami peqqinnerunissat, eqeersimaarnerunissat nuannaarnerunissallu kissaatigigukku taava tamanna qanoq iliuuseqarfigisariaqarpat Arctic Circle Racemullu peqataanissamut sungiusarlutit, siulittaasoq Ellen Kreutzmann, ACR-imeersoq, oqarpoq. Tamaani allanik immaqa suleqatinnik ikinngutinnilluunniit peqateqarlutit tamatuma qanoq iliuuseqarfiginissaanut periarfissaqassaatit. ACR nunarsuarmi ujakkaarluni sukkaniunnerit sakkortunersaattut, nunat tamalaat akornanni ujakkaartartunit peqataaffigineqartartutut, ilisimaneqarpoq. ACR aningaasarsiutiginninnissaq siunertarinagu aaqqissuussineruvoq siulersuisunit siulersorneqartoq. Najukkami namminneq kajumissutsiminnik ikiuuttartorpassuit ikiortigalugit ingerlanneqartarpoq. Ukiuni kingulliunerusuni nunatsinnit nunanillu allanit peqataasut 80-120-nik amerlassuseqartarsimapput. Ukioq manna sukkaniunneq 1.-8. april 2008-mi ingerlanneqassaaq, Ellen Kreutzmann naggasiivoq.</p>
</body></document>
