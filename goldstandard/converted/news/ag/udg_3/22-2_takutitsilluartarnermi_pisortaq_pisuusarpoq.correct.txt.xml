<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Takutitsilluartarnermi pisortaq pisuusarpoq</title>
    <genre code="news"/>
    <author>
      <person firstname="John" lastname="Jakobsen" sex="m" born="" nationality=""/>
    </author>
    <translator>
      <person firstname="Utertoq" lastname="Nielsen" sex="unknown" born="" nationality=""/>
    </translator>
    <year>2008</year>
    <place>Nuuk</place>
    <publChannel>
      <publication>
        <publisher>AG</publisher>
      </publication>
    </publChannel>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!AG03_2008 22-2. Takutitsilluartarnermi pisortaq pisuusarpoq. Ukiumi pisortaalluartumut Timersoqatigiit Kattuffiat aningaasartalimmik nersornaasiivoq. Allattoq: John Jakobsen Nutserisoq: Utertoq Nielsen. 2007-imi ukiumi pisortaalluartumut sungiusaasuulluartumullu aningaasanik Faxe-meersunik Timersoqatigiillu Kattuffianneersunik Timersoqatigiit Kattuffiata siulersuisui tunissuteqarput. Amalie F. Petersen Qasigiannguani Timersoqatigiit Pequimeersoq pisortaalluartutut tunineqarpoq. Peqatigiiffik aallartimmalli Amalie siulersuisunut ilaasortaasimavoq. Qasigiannguani utoqqaat peqatigiiffiata ingerlalluarnissaani annertuumik sunniuteqarluartumillu suliniuteqarsimavoq, ukiunilu kingullerni tallimani sungiusaasuusimalluni. Naak nammineq <errorort correct="74-inik" errorinfo="num,0-hyph">74inik</errorort> ukioqaraluarluni. Helga Nielsen Ilulissani Inuit Games-imeersoq sungiusaasuulluartutut nersornaaserneqarpoq. Inuit Games unammissutigineqartalermalli Helga Nielsen suliniuteqartut pingaarnersarisimavaat, timersuutillu immikkut ittup Kalaallit Nunaanni pisortatiguunngitsumik ukioq manna nunatsinni pissartanngorniutigineqarnerata <errorortreal correct="ingerlanneqarnerani" errorinfo="typo,n,1-2">ingerlaneqarnerani</errorortreal> nersornaatissatut ingerlatsisuulluni. Peqatigiiffiit assigiinngitsut Inuit Games-imik ingerlatsisartut pilersinneqarneranni Helga Nielsen annertuumik suliniuteqarsimavoq. <errormorphsyn correct="Inuit Games-it ilisimaneqalernissaasa siammarterneranni sinerissamut angalalluni pikkorissartitsisarsimavoq sungiusaasarsimallunilu" errorinfo="poss,sing-plur">Inuit Games-it ilisimaneqalernissaasa siammarternerani sinerissamut angalalluni pikkorissartitsisarsimavoq sungiusaasarsimallunilu</errormorphsyn>. 1994-imi nammineq timersuummik unammeqataasimavoq, tamatumalu kingorna Inuit Games-it siammarternissaat sulissutigisimallugu. Amalie F. Petersen aamma Helga Nielsen Faxe-mit diplominik tunineqarput, kiisalu Faxe-mit aamma Timersoqatigiit Kattuffiannit 10.000 koruuninik aningaasartalinnik tunineqarlutik.</p>
  </body>
</document>
