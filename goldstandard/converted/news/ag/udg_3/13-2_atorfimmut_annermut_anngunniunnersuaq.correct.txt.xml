<document xml:lang="kal" id="no_id"><header><title>Atorfimmut annermut anngunniunnersuaq</title><genre code="news"/><author><unknown/></author><translator><person firstname="Utertoq" lastname="Nielsen" sex="unknown" born="" nationality=""/></translator><translated_from xml:lang="dan"/><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>328</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG03_2008 13-2. Atorfimmut annermut anngunniunnersuaq. Clinton aamma McCain New Hamphire-mi ajugaammata kina præsidentimut qinigassanngortissanersoq februarimi aalajangiiffigineqareersinnaanngitsoq ilisimatooq Carl Pedersen isumaqarpoq. Allattoq: Ritzau Nutserisoq: Utertoq Nielsen. USA. Marlunngormat New Hampshire-mi qinigassanngortinniunnermi demokrati Hillary Clinton tupaallannartumik ajugaammat Amerikami præsidentinngorniunnermi pissutsit killormorluinnaq saatinneqarput. Taamaattumik amerikamiut naatsorsuutigissanngilaat marlunngorpat 5. februar aalajangiiffiulluinnartussamik qinersinissamik taaneqartumi naalagaaffinni 22-ni ingerlanneqartussami novemberimi Det Hvide Hus-imut inissinnissamut kina ajugaassanersoq. Republikanerini pissutsit aamma taamaapput, taakkunani John McCain ajugaammat. Copenhagen Business Schoolimi American Studies-imi ilisimatooq Carl Pedersen taamatut naliliivoq. Isumasiuinerit assigalugit Barack Obama New Hampshire-mi Clinton-imut ajugaassasoq isumaqarsimavoq, taamalu Demokratit sinnerlugit 4. november qinersinissami præsidentissatut qinigassanngortissasoq. Maannali pissutsit qanoq oqaatiginissaat ajornakusoornerulerpoq. Ippassaq aperineqarsimasuuguma isumaqarsimassagaluarpunga Obama qinigassanngortissasoq. Isumasiuinerit tamarmik New Hampshire-mi ajugaassasoq siulittuutigaat, 26. januarimilu South <errorort correct="Carolinemi" errorinfo="prop,hyph-0">Caroline-mi</errorort> ajugaassasoq. Taamalu unitsikkuminaallissalluni. Pissutsilli maannakkut takusinnaasavut malillugit marluullutik siuarsimapput, Carl Pedersen oqarpoq, nangilluni oqarluni New <errorort correct="Yorkimi" errorinfo="prop,hyph-0">York-imi</errorort> senatorimit <errorort correct="Clintonimit" errorinfo="prop,hyph-0">Clinton-imit</errorort> taasinernik 7.000-it missaannik ajorsartoq. Piffissaq sivisooq 5. februar tamatuma assinganik pisoqassasoq eqqarsaatigisinnaavara, naalagaaffinni arlalinni naligiissallutik, taamalu kina qinigassanngortissanersoq naliliffigiuminaassalluni. Naalagaaffinnimi arlalinni Obama ajugaalluarsinnaavoq, minnerunngitsumik naalagaaffimmi najugaqarfimmini <errorort correct="Illinoisimi" errorinfo="prop,hyph-0">Illinois-imi</errorort>, <errorort correct="Clintonilu" errorinfo="prop,hyph-0">Clinton-ilu</errorort> New Yorkimi ajugaassagunarluni, taamaattumik 5. februar Demokratit kina qinigassanngortissaneraat erseqqissumik oqaatigineqarsinnaanngitsoq isumaqarpunga. Qineqqusaarneq sivisuumik ingerlanneqassaaq. <errorort correct="Hillarylu" errorinfo="prop,hyph-0">Hillary-lu</errorort> Californiami ajugaassaguni qineqqusaarnermut uteqqilluassaaq, Carl Pedersen <errorort correct="Ritzauimut" errorinfo="prop,hyph-0">Ritzau-imut</errorort> oqarpoq. Præsidentiusimasup nuliata qineqqusaarisui New <errorort correct="Hampshiremi" errorinfo="prop,hyph-0">Hampshire-mi</errorort> illunut orniguttarlutik qineqqusaarilluarsimasut maluginiarpaa, taamaanngippat Clinton ajorsarujussuassagaluarmat. Naggataagulli tatineqartutut misigissutsiminillu saqqummersitsisutut pissusilersornermigut pissutsit killormut saatippai. Arnat sulisartut amerlasoorpassuit Hillary taasimavaat. Obama inuusuttunit qinersisartunillu qilersorsimanngitsunit suli illersorneqarpoq, tamannali ajugaanissaanut naammanngilaq. Arnanut saaffiginnissimagunarpoq. Ajugaanermini oqalugiarnermini imminut nassaarisimasutut uummamminillu oqalugiartutut annertuumik oqaaseqarpoq. Tamannalu sunniuteqarsimagunarpoq. Hillary Clinton eqqortoq qinersisartut takusimavaat, amerlasuut isumaqarput. <errorort correct="Eqqortoq" errorinfo="typo,o-q">Eqoortoq</errorort> siornagut takutissimanngisani <errorort correct="takutippaa" errorinfo="typo,p,1-2">takutipaa</errorort>, Carl Pedersen oqarpoq, innersuussutigalugu Clinton siornagut aalajangersimalluinnartutut isumatusaartutullu saqqummertarsimasoq, soorlu uimi Monica Lewinski-mut tiingasimanerani taamaaliorsimasoq. Tupaallannartoq. Demokratit kisiisa eqqarsaatiginagit qineqqusaarneq sivisussasoq Carl Pedersen siulittuivoq. New <errorort correct="Yorkimi" errorinfo="prop,hyph-0">York-imi</errorort> borgmesteriusimasoq Rudy Giuliani 29. januar <errorort correct="Floridami" errorinfo="prop,hyph-0">Florida-mi</errorort> pimoorullugu qineqqusaalissaaq, aammalu Iowa-mi ajugaasoq Mike Huckabee suli tupaallatsitsisinnaavoq. Mitt Romney New <errorort correct="Hampshiremi" errorinfo="prop,hyph-0">Hampshire-mi</errorort> aamma <errorort correct="Iowami" errorinfo="prop,hyph-0">Iowa-mi</errorort> nr. 2-jusoq malinnaasinnaajunnaartoq Carl Pedersen naliliivoq, <errorort correct="Michiganimi" errorinfo="prop,hyph-0">Michigan-imi</errorort> republikanerit 15. januar qinersineranni ajugaassanngikkuni. Massachusetts-imi guvernør-iusimasoq <errorort correct="Michiganimi" errorinfo="prop,hyph-0">Michigan-imi</errorort> najugaqarpoq, angutaalu tassani guvernøriusimavoq. Naalagaaffimmi tassani najugaqarfigisimasamini ajugaasinnaanngikkuni amerlanernit tununneqassaaq. Huckabee New <errorort correct="Hampshiremi" errorinfo="prop,hyph-0">Hampshire-mi</errorort> nr. 3-ngortoq aamma puigussanngilarput. Republikanerini pissutsit <errorort correct="assigiinngiiaartut" errorinfo="typo,i,1-2">assigiinngiaartut</errorort> suli ingerlaqqipput, Carl Pedersen oqarpoq.</p>
</body></document>
