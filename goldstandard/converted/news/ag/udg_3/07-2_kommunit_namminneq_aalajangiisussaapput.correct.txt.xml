<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="kal" id="no_id">
  <header>
    <title>Kommunit namminneq aalajangiisussaapput</title>
    <genre code="news"/>
    <author>
      <person firstname="Marianne" lastname="Langvardt" sex="f" born="" nationality=""/>
    </author>
    <translator>
      <person firstname="Gâbánguaq" lastname="Johansen" sex="m" born="" nationality=""/>
    </translator>
    <translated_from xml:lang="dan"/>
    <year>2008</year>
    <place>Nuuk</place>
    <publChannel>
      <publication>
        <publisher>AG</publisher>
      </publication>
    </publChannel>
    <availability>
      <license type="standard"/>
    </availability>
    <submitter name="Elin Neshamar" email="elne@nanoq.gl"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>!AG03_2008 07-2. Kommunit namminneq aalajangiisussaapput. Kommunit <errorort correct="akiliiumanerlutik" errorinfo="typo,u-i">akiliuumanerlutik</errorort> namminneq aalajangertussaavaat, immikkoortortaqarfimmut pisortaq oqarpoq. Allattoq: Marianne Langvardt Nutserisoq: Gâbánguaq Johansen. Nuuk. Inuussutissarsiornermut pisortaqarfiup ajornartorsiuteqarnera Inuussutissarsiornermut Pisortaqarfimmi inuussutissarsiutitigut ilinniartitaanernut immikkoortortaqarfimmut pisortap, Mikael Kristensenip, ilumuunnginnerarpaa. Anaanat kisermaat paaqqinnittarfinniititsinerinut akiliussinissamut uagut mattussisuunngilagut. <errormorphsyn correct="Paaqqinnittarfinniititsinermut akiliussiumanerlutik akiliussiumannginnerlutilluunniit kommunit namminneq aalajangigassaraat" errorinfo="kongr">Paaqqinnittarfinniititsinermut akiliussiumanerlutik akiliussiumannginnerlutilluunniit kommunit namminneq aalajangigassaraa</errormorphsyn>. Tamanna uagut sunniuteqarfiginngilarput. Sisimiunut sanilliullugu kommunit allat paaqqinnittarfinniititsinernut akiliussisarput, aamma qanoq angitigisumik akiliiumanertik kommunit namminneerlutik aalajangersartarpaat. KAF-imi (Ilinniartut Ineqarfiisa Allaffeqarfiat) kollegieinspektørit pisortaat Ove Frank Heilmann oqarpoq, paaqqinnittarfimmi inissamut pilersuisut kisermaat nalinginnaasumik qaammammut 1.000 koruuninik akiliuteqartartut, 5.000 koruuninullu aningaasat sinneri kommuninit matussuserneqartartut. Malittarisassalli taakkorpiaat malillugit kommunit tamarmik akiliuteqartanngillat. 5.000 koruunit amerlasuutut nipeqarsinnaapput, kisianni akiliutaasartut ukiuni kingullerni arlalissuarni iluarsiivigineqarsimanngillat, paaqqinnittarfillu ininut allanut nuussimavoq utaqqiisaasumillu paaqqinnittarfiujunnaarsimalluni perorsaasumik ataatsimik, ikiortimik ataatsimik eqqiaasumillu ataatsimik sulisulik meeqqanullu qulinut inissalik. Ullumikkut paaqqinnittarfik ataavartunngorsimavoq, inissalli ulikkaaqqajuaannartanngillat. Taamaakkaluartoq sulisut pisariaqartumik amerlassusillit akilerneqartariaqarput, paaqqinnittarfillu mikisoq kommunimi angisuumi ataatsimoorussamik ingerlatsivittalimmi paaqqinnittarfittut annertuumik ingerlatsinikkut assingusunik iluaqutissaqanngilaq, Ove Frank Heilmann.</p>
  </body>
</document>
