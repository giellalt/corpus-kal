<document xml:lang="kal" id="no_id"><header><title>Siumut sangujoraarunnaartariaqarpoq</title><genre code="news"/><author><person firstname="Ludvig" lastname="Siegstad" sex="m" born="" nationality=""/></author><year>2008</year><place>Nuuk</place><publChannel><publication><publisher>AG</publisher></publication></publChannel><wordcount>249</wordcount><conversion_status type="correct"/><availability><free/></availability><submitter name="Elin Neshamar" email="elne@nanoq.gl"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>!AG03_2008 07-3. Siumut sangujoraarunnaartariaqarpoq. Siumumi siulittaasussatut qinigassanngortittoq Tunumeersoq, Vittus Mikaelsen, partip anguniagaanik allannguerusuppoq, ilaatigut aningaasaqarnikkut nalimmassaasoqartariaqarnerarlugu. Allattoq: Ludvig Siegstad. Tasiilaq. <errormorphsyn correct="Siumumi ilaasortat naatsorsuutigisariaqalissavaat Vittus Mikaelsen, Ammassalimmi borgmesteri Inatsisartunilu ilaasortaq, Siumumi siulittaasunngorpat Siumup allaanerusumik anguniagaqalernissaa" errorinfo="instr-abs">Siumumi ilaasortat naatsorsuutigisariaqalissavaat Vittus Mikaelsen, Ammassalimmi borgmesteri Inatsisartunilu ilaasortaq, Siumumi siulittaasunngorpat Siumup allaanerusumik anguniagaqalernissaanik</errormorphsyn>. Taanna siulittaasunngorniuttunut <errorortreal correct="qinigaareeqisunut" errorinfo="typo,a,1-2">qinigareeqisunut</errorortreal> Hans Enoksenimut Aleqa Hammondimullu akuliuppoq, isumaqarluni allannguisoqartariaqartoq. Namminersornerulissalluta oqaluttuannguarluta Siumumilu namminersornerulertulli nalaanit naalakkersuinermik siuttuusarluta, taamaattoq nunatsinni innuttaasut inuussutissarsiutitigut siuarsaarusuttut pitsaanerpaamik ulloq manna tikillugu periarfississimanngilavut. Inuit ataasiakkaat inuussutissarsiutinik nammineerlutik aallartitsiniartut maannakkornit <errorort correct="piginnaanngorsarneqarnerusariaqarput" errorinfo="typo,der,0-ner">piginnaanngorsarneqarusariaqarput</errorort> <errorort correct="periarfissarsiuulluarnerusariaqarlutillu" errorinfo="typo,u,1-2">periarfissarsiulluarnerusariaqarlutillu</errorort>, Vittus Mikaelsen sukannerluni oqarpoq. Assigiimmik atugaqassapput Vittus Mikalsen inatsisartunut 2005-mi qinersisoqarmat <errorort correct="201-inik" errorinfo="num,0-hyph;num,phon">201nik</errorort> taaneqartoq kommunalbestyrelsimullu ukioq aamma taanna qinersisoqarmat <errorort correct="69-inik" errorinfo="num,phon">69-nik</errorort> taaneqartup naammaginngilaa pissakinnerit ukiuni kingullerni atugarlioriartuinnarnerat. Naammaginanngilaq oqassalluni innuttaasut tamarmik atugarissaartinneqartut. Nunatsinnimi innuttaasut erseqqissorujussuarmik assigiimmik maannakkut atugassaqartinneqanngillat. Qanoq ililluta angajoqqaat meerartallit ukiumut 40.000 koruuninik isertitaqartartut ukiumut 700.000 aamma 800.000 koruuninik isertitaqartartunut <errorort correct="assigiilersitsisinnaavugut" errorinfo="der,ti-0">assigiilersititsisinnaavugut</errorort>, uffa nalunagu isertitakinnerusut pitsaasumik <errorortreal correct="atugaqalernissaminnut" errorinfo="der,0-qa">atugalernissaminnut</errorortreal> periarfissaqanngereeqisut. Taamaattumik nunatsinni innuttaasut assigiimmik <errorortreal correct="atugaqalersissallugit" errorinfo="der,0-qa">atugalersissallugit</errorortreal> piffissanngorpoq. Pissakinnerusunummi pitsaanerpaamik atugassaqartitsinnginnatta taama maannakkut atugassaqartitsivugut. Siulittaasoq kaammattuisoq Vittus Mikaelsenip Siumup siulittaasua Hans Enoksen sakkortuumik uparuarlugu oqarpoq inuusuttunut naalakkersuisunngortartunut pitsaanerusumik siunnersuisuusariaqartartoq, taakku annerusumik ilaatigut misilittagartuujunngimmata: Siumup siulittaasuata inuusuttunik naalakkersuisunngortitsisarnini maannakkornit pikkorinneruffigisariaqarpaa, inuusuttut naalakkersuisunngortartut Siumup siulittaasuanit siunnersorneqarnerusariaqarlutik. Siumup siulittaasuata inuusuttut naalakkersuisunngortartut kukkuluttornissaannik utaqqiunnaartariaqalerpoq, piffissanngorlunilu ajunnginnerpaamik taakkununnga ikorfartuillunilu siunnersuisarnissaa, Vittus Mikaelsen oqarpoq. Inuusuttut naalakkersuisunngortartut ikittuinnaanngitsut pitsaasumik siunnersorneqartannginnerat pissutigalugu ukiuni kingullerni annaasarpavut, taamaalilluta partiitsinni suleqataajuarnissaat aamma pisinnaajunnaartarluni. Qinersineq Siumut nuna tamakkerlugu Ilulissani februaarip 6-ani 7-anilu ataatsimeersuassaaq. Taamaattoq siulittaasussamik januaarip 23-ani qinersisoqassaaq. Siumup immikkoortortaqarfiisa 60-it missaanniittut siulersuisui taasititsinermik aaqqissuisuussallutik. Siumup siulittaasussaannik qinersisinnaasut tassaassallutik Siumumut ilaasortaanermut <errorort correct="2007-imi" errorinfo="num,phon">2007-mi</errorort> akiliisimasut. Siumup allattaanera Mikael Petersen ilisimatitsivoq ilaasortaanermut akiliuteqarsimasut 1.700-nit 2.000-it missaannut amerlassuseqassasut.</p>
</body></document>
